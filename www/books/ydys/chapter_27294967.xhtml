<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第六十三回 苏公堤朝云集句</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第六十三回 苏公堤朝云集句</span></h2><p>　　第六十三回苏公堤朝云集句</p><p>　　广南惠州府，城西有湖，曰丰湖。湖上有堤，曰苏堤。因宋绍圣中苏子瞻谪守惠州，见地方人修堤不就，出所赐金钱，助以成功，故名曰苏公堤，志不忘也。子瞻既谪惠州，以道途遥远，不带姬妾，惟朝云苦欲相随，许之。朝云者，钱塘名妓也。子瞻为杭州太守，纳为常侍。相依岭外，子瞻甚怜之，曾有诗曰：不学杨枝别乐天，且随通德伴伶元。</p><p>　　阿奴络秀方同老，天女维摩总解禅。</p><p>　　经卷药炉新活计，歌衫舞袖旧因缘。</p><p>　　丹成随我三山去，不作巫阳云雨仙。</p><p>　　朝云随子瞻至惠州未及一载，以不服水土病卒，子瞻痛惜，以《西江月》一词悼之云：玉骨哪愁雾障，冰肌自有仙风。</p><p>　　海上时过探芳丛，倒挂绿毛么凤。</p><p>　　素面翻嫌粉腻，洗妆不褪唇红。</p><p>　　高情已逐晓云空，不与梨花同梦。</p><p>　　子瞻葬之于栖禅寺大圣塔后。因朝云临卒，以诵如梦如泡之句而死，子瞻为造一亭，以覆其墓，即名曰六如亭。此墓遂与虎邱贞娘、钱塘苏小，俱为名墓。后人每届清明，俱来墓前，滴酒浇奠，至于墓地常湿，亦惠州一胜迹也。</p><p>　　时朝议郎韩昌，为惠州太守。昌有侄，名文通，同在任所。</p><p>　　攻读之暇，辄散步于湖山佳胜。一日有契友数人，招饮平湖阁。</p><p>　　呼卢浮白，吟诗填词。或选瑶台之胜；或寄玉滩之景。一觞一咏，畅叙幽情，直饮至东山月上。远远望见合江楼，俱在目中。</p><p>　　文通始辞别众友，唤侍僮相随。乘醉踏月而归。行不数武，忽阁道前，有一淡妆素衣女子，偕一侍婢，持灯前导，女子冉冉而行。文通业有七分醉意，急蹑其后。素衣女子，却袅袅娜娜，其行如驶。文通追之不上，至栖禅寺大圣塔六如亭边，倏忽不见。文通深以为异，侍僮皆见之。文通心知为朝云之灵，惜未识面，惆怅不已，缓步而归。是夜，寝不成寐，伏枕暗思。此人明明在目，竟当面错过，岂不可惜？翻来复去，直待东方发白，即披衣而起，欲往六如亭前，思一申祷古，信步行去。不觉仍过苏堤，忽见平湖阁在前不远，乃哑然笑曰：“误矣。”</p><p>　　方欲转去，忽又想昨宵之事，明明遇合在此，且至阁下少坐，思一良夕佳会何如？甫过堤畔，经阁道，只见西廊墨沈淋漓，字迹遍满壁上。文通逐一览之。则壁上共成七言律集句十首，七言绝集句十二首，乃仙灵之贻芳，不朽于世也。七盲律云：家住钱塘东复东，偶来江外寄行踪。</p><p>　　三湘愁鬓逢秋色，半壁残灯照病容。</p><p>　　艳骨已成兰麝土，露华遍湿蕊珠宫。</p><p>　　分明记得还家梦，一路寒山万木中。</p><p>　　妾本钱塘江上住，双垂别泪越江边。</p><p>　　鹤归华表惨新家，燕蹴飞花落舞筵。</p><p>　　野草怕霜霜怕日，月光如水水如天。</p><p>　　人间俯仰成今古，只是当时已惘然。</p><p>　　三生石上旧精魂，化作阳台一段云。</p><p>　　词客有灵应识我，碧山如画又逢君。</p><p>　　花边古寺翔金雀，竹里春愁冷翠裙。</p><p>　　莫向西河歌此曲，清明时节雨纷纷。</p><p>　　东望望春春可怜，江篱漠漠荇田田。</p><p>　　绕篙野菜飞黄蝶，糁径杨花铺白毡。</p><p>　　云近蓬莱长五色，鹤归华表已多年。</p><p>　　梦回明月生南浦，泪血染成红杜鹃！</p><p>　　浮云漠漠草离离，泪湿春衫鬓脚垂。</p><p>　　秋水为神玉为骨，荚蓉如面柳如眉。</p><p>　　钟随野艇频孤棹，蝉曳残声过别技。</p><p>　　青冢路遥南雁尽，问君何事到天涯？</p><p>　　身前身后事茫茫，恼断苏州刺史肠。</p><p>　　侬带玉环归洞后，君骑白马傍垂杨。</p><p>　　鹤群长绕三株树，花气浑如百合香。</p><p>　　惭愧情人远相访，为郎憔悴却羞郎。</p><p>　　孤月无情挂翠峦，金炉香烬漏声残。</p><p>　　云收雨散知何处，鬓乱钗横特地寒。</p><p>　　去日渐多来日少，别时容易见时难。</p><p>　　明朝有约谁先到，青鸟殷勤为探看。</p><p>　　杏花疏雨立黄昏，金屋无人见泪痕。</p><p>　　短鬓欲星愁有效，此身虽异性常存。</p><p>　　关门不锁寒溪水，环-空归月夜魂。</p><p>　　倚柱寻思增惆帐，夜寒雏玉倩谁温。</p><p>　　万紫千红总是春，登临一度渴思君。</p><p>　　舞低杨柳楼心月，香惹梨花梦里云。</p><p>　　风景苍苍多少恨，陰虫切切不堪闻。</p><p>　　思君今夜肠应断，书破羊欣白练裙。</p><p>　　零落残魂倍黯然，一身憔悴对花眠。</p><p>　　南园绿草飞蝴蝶，落日深山哭杜鹃。</p><p>　　天若有情天亦老，月如无恨月常圆。</p><p>　　此声肠断非今日，风景依稀似去年。</p><p>　　七言绝云：舞衫歌扇旧因缘，万事伤心在目前。</p><p>　　云物不殊乡国异，夭桃窗下对花眠。</p><p>　　烟笼寒水月笼沙，谁信流年鬓有华。</p><p>　　燕子衔将春色去，梦中犹记咏梅花。</p><p>　　青山隐隐水迢迢，客路都随岁月消。</p><p>　　惟有别时今不舍，水边杨柳赤阑桥。</p><p>　　杜陵寒食草青青，长诵金刚般若经。</p><p>　　雨冷香魂吊书客，梦魂同蹑凤凰翎。</p><p>　　远上寒山石径斜，宫前杨柳寺前花。</p><p>　　红颜未老恩先断，莫怨东风常自嗟。</p><p>　　与君约略说杭州，山外青山楼外楼。</p><p>　　屈指别来经几载，愁心一倍长离忧。</p><p>　　旅馆寒灯夜不眠，湘波冷浸一枚莲。</p><p>　　何时最是思君处，日落鸟啼霜满天。</p><p>　　欲写愁肠愧不才，依稀犹记妙高台。</p><p>　　问予别恨知多少，巴蜀雪消春水来。</p><p>　　紫烟衣长绣春云，一树繁花对古坟。</p><p>　　辛苦无欢容不异，半缘修道半缘君。</p><p>　　春愁冉冉带余酲，珍簟银床梦不成。</p><p>　　知子远来深有意，酷怜风月为多情。</p><p>　　光陰卒卒一飞梭，怨入东风芳草多。</p><p>　　旧枕未容春梦断，秦云楚岫暗相和。</p><p>　　身前身后事茫茫，秋菊春兰各吐芳。</p><p>　　惭愧情人远相访，为郎憔悴却羞郎。</p><p>　　文通一一读罢。始而惊；继而羡；终而浩叹者三。急取笔墨，叠稿抄去。回衙不敢隐瞒，禀之韩昌。兼以诗呈上，韩昌亦惊讶不已。乃曰：“有才如此，我见犹怜，无惑乎苏老当年依依不舍也。”即下令将苏堤墨迹封好，差人守护，不许污损；一面邀集同城僚友，备少牢一具，齐至六如亭前奠之。奠毕，即就亭前大宴，令将此诗，刻石亭左。韩昌亲为作记，以志其事。                                                  </p><div class="mbppagebreak"></div></body></html>