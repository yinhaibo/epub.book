<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第七十八回 元世祖入梦崇圣</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第七十八回 元世祖入梦崇圣</span></h2><p>　　第七十八回元世祖入梦崇圣</p><p>　　元太后于大德元年幸五台山，中途受惊得疾，回銮上都卧病，四年夏始崩，附葬先陵。时大德中，始定郊祀之礼，以冬至礼天，夏至礼地。元帝于悲悼中，即坛-行礼，未免少疲，礼毕而归，业已困倦，宿于大安阁内。</p><p>　　忽内竖走人报曰：“世祖至矣。”帝整衣而起，迎入。世祖至玉德殿坐定，形容惨沮，起身执帝之手问曰：“尔曾降诏令中外崇祀孔子，信乎？”帝答曰：“此至正三十一年七月事也。”世祖泣曰：“幸有此诏，少减罪过；不然，朕几不能出泥犁之狱，受无量怖苦矣！”帝惊问之，世祖曰：“有玉清琼霄宫纠察使吕献可者，宋人也。扈从上帝，驾游炎州而回，适遇朕下灭天毁圣之诏，献可大怒，飞章劾奏。上帝张翁，勃然震怒，立命谢仙纠集雷部，震陷太极殿，先以示警，乃遣金星垣司天府贤书之修文郎、韩昌黎协同地下阎浮提主者，大判此案。韩修文既奉敕命，即至九幽，会同闪多罗十主者，拘朕并西僧等征问。朕至九幽宫中，见铁榜森严，令人可畏。少顷，韩修文郎御殿，左右二王者相随，一文一武。文者，乃宋故相寇准；武者，乃隋故将韩擒虎也。韩修文郎一见西僧等，即拍案大怒曰：‘秃子无礼，敢污灭上天，毁谤圣教？’立喝左右用刑，随有鸟喙赤须吏人呼朕入见。韩修文一见即责问曰：‘元主以沙漠入主中国，自应用夏变夷，乃为风教，奈何嗜杀为心，狂悖为政？辄敢蔑视上天，指斥苍冥，即此罪辜，已加于商王武乙一等矣！又况圣人立教，自古及今，无不奉以驭世淑身，齐家治国，胥本乎此。汝以胡人作生民之主，乃肆意妄行，欲贬至圣，夫尼父德与天侔，贤于尧舜，昭于日月，岂因汝之贬，能稍损其万一也乎？但汝狂悖之罪，上通于天，其他滢毒秽宸极，虐焰燔苍穹，诸款尚不足数也。’左右寇、韩二王齐声曰：‘元主狂悖，擢发不足以数其罪，万死不足以蔽其辜！</p><p>　　’朕无言可答，只见韩修文谓左右二王曰：‘元主之恶，应与秦政同科，待有嗣君，能盖前愆，再行议罪可也。’寇、韩二王，即朱书一帖，令鸟喙赤须吏，引元主人泥犁狱中去讫。朕不敢不从，随吏人出殿，早有会稽陵中诸宋帝，一齐拦定，大呼还我头来，扭住不放。幸得吏人，以朱书示之，诸宋帝始去。</p><p>　　转至通衢，则又见伊吾、高昌、铁勒、爪哇、罗鬼三十余国夷王，上前喝曰：‘忽必烈也有今日’，挥动老拳，争相殴打。</p><p>　　朕被捶楚无算，吏人再三谕解，而朕已将颠仆于地，幸有一缩颈深目、蓝面红髯、紫衣乌帽官人至，彼等始散。朕方起身，与吏人行经数处，始至一府，上悬粉版，大书曰：‘无间狱。</p><p>　　’吏人叩门，门随启，朕随之入，见两旁夜叉，遍是赤发-奋，金牙锋铄，臂曲瘿木，甲拿兽爪，衣豹皮裤，携蒺藜杵、铜叉铁戟等物，见朕，即狞目电-，吐火-血，踯跳哮吼，铁石销铄，朕见之，丧精亡魄，吏人以朱书示之，皆叉手诺诺而退。</p><p>　　吏人引朕由左厢而上，半里许，至一暗室，门上书曰：‘泥犁之狱’，命朕入焉。则先有一人，龙颜日角，貌亦雄杰，荷枷带锁，蹲于床上。朕问之，自言即焚书坑儒之秦政始皇。吏人贺之曰：‘始皇脱离狴犴，此其时矣。’始皇未之信，吏人即以朕灭天毁圣之罪告之。始皇即带笑起曰：‘朕焚书坑儒，不过用以愚黔首，未敢毁圣也，朕之恶，不为恶。瓜代者，今日始至，累朕候至二千余年之久。’一时枷锁，即自脱落，吏人随拾起用以加朕，朕不胜忿怒，而枷锁已上朕躬，朕不能堪。</p><p>　　只见始皇大笑曰：‘汝之强，宁强于朕之并吞六国，分天下为三十六郡乎？地府不问贵而问德，不问强弱之势，但问善恶两途，朕行去矣，汝须忍耐，待后至者可也。’与吏姗笑而去。</p><p>　　朕闷坐狱中，苦于昏暗，目不能见五指，如是者数年。</p><p>　　忽一日见前吏人，仍持朱书一简，至狱贺曰：‘元主今得离此狱。’朕问之，则告以有许鲁斋先生者至，言嗣君已下诏崇圣矣。朕一时不胜之喜，枷锁仍自脱落，随出狱门，沿途无阻，至殿上，则与韩修文郎及左右二王分庭抗礼者，乃朕之故臣、集贤大学士国子祭酒许衡也。许衡一见朕至，起身相迎。</p><p>　　命朕立殿左。又至殿上，与三人语移时，始见二王者，出朱书一敕曰：‘烦鲁斋先生，命之归。’许衡随送朕出，沿途再三嘱曰：‘陛下急回上都，与嗣主说知，命速复圣庙，兴释莫，敬天勤民，痛改前非，则陛下之苦恼尽去。’许衡珍重而别。</p><p>　　朕不敢少停，回至上都，面谕汝等。以后凡嗣位为君者，不可不极力崇奉至圣也。至嘱至嘱，毋荒弃朕命等语。”</p><p>　　帝受命讫，忽宫漏一声，惊觉，乃在梦中。帝不胜骇异，即于次日下诏，定郊祀之礼，牲用马一，苍犊十，羊、豕、鹿各九。文舞曰“崇德之舞”，武舞曰“定功之舞”。重建文宜王庙于京师，行释莫礼。营国子学于文宣王庙之西偏，命左丞相哈刺哈孙通饬各郡州县亦如之。                                                  </p><div class="mbppagebreak"></div></body></html>