<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第十回 棲霞岭皇甫惇题诗</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第十回 棲霞岭皇甫惇题诗</span></h2><p>　　第十回-霞岭皇甫-题诗</p><p>　　范国昌等既过镇江，登芙蓉楼，观玩江景，回视北固青青，焦山-山端然可见。又上西南万岁楼，见扬子江中船只蚁聚，霖逦直达江湾青龙镇等处，一望无垠。因在镇江，打探吴越消息，闻奏锡帛攻陷凤阳，太守孟知节力不能支，仰药而死。守将梁毅并弟梁果战败降贼。太平府牛渚矶守将陈宏统、王杲自以长江可恃，师久遂生怠心，疏虞防守。</p><p>　　一日晨起大雾，满江迷漫，对面不见，王杲始命哨军沿江巡视，不知杨镇龙之兵已偷渡采石，擒了斥堠，杀至牛渚，已过营前。二将慌忙上马，措手不及，众军大溃。一时杀死溺水者不计其数。王杲被擒，陈宏统赴水而死。杨镇龙降其余众，遂围太平。夏贵确有主见，不慌不忙，轻轻又将太平降于镇龙。</p><p>　　锡帛、镇龙两处陷没无数郡县，三吴道路梗塞。范国昌等闻之，逆料三吴非可久居，将往京湖。白映雪亦言昔日蒙古会稽伐陵，有人大闹临安之事，亦思暂避两浙。范国昌曰：“此非常之举也！我等曷往物色之。”司马肃曰：“贬圣伐陵，千古公愤，可笑白子丹，犹为之献策以退敌也。”映雪曰：“饶平有老母在焉，深恐城门失火，殃及池鱼，彼时亦箭在弦上，不得不发耳。”三人一同遂往东京。</p><p>　　却说临安西湖，每到春日，画舫莲舟，游人无算，或挟歌妓舞女荡桨，或载檀板金樽刺船，其湖心亭、苏公堤、熙春桥等处弄潮者，画则管弦咿哑，终日不绝。夜则灯水辉煌，达旦不休，所谓暖风薰得游人醉也！又西湖山水清丽，绰约可爱，故能惹动士女，游览不置。苏子所云欲把西湖比西子，淡妆浓抹也相宜，良非虚语。湖上有天竺峰、八仙石、冷泉亭、大观台诸胜。山之北为-霞岭。岭下有岳王坟、精忠庙、勒赐褒忠行福祠。时有一人就祠近筑室而居，姓向名南枝。隔山又一人，姓施名泽久。二人俱精悍有力，演易筋经，卖枪棒作生活计。</p><p>　　居近西湖，生平锄强扶弱，好打不平。元世祖至元二十一年，西湖游人，较往年更胜一筹。二人见湖上湖下，湖左湖右，如荼如火，星布云涌一般。观玩之际，惟闻笙簧缭绕，笑语嗷嘈，有人以诗记其事云：乍睛时节好天光，纨绮风来扑地香。</p><p>　　花点胭脂山泼黛，西湖今日也浓妆。</p><p>　　白舫青樽挟妓游，语音轻脆认苏州。</p><p>　　明知此地湖山胜，偏要违心誉虎丘。</p><p>　　画罗纨扇总如云，细革新泥簇蝶裙。</p><p>　　孤愤何关儿女事，踏青争上岳王坟。</p><p>　　明侪游兴略相同，里外湖桥宛转通。</p><p>　　觌面几番成一笑，刚才分路又相逢。</p><p>　　画舫人归一字排，半奁春水净如揩。</p><p>　　斜阳独上长堤立，拾得花间小凤钗。</p><p>　　梨花无主草堂青，金缕歌残翠黛凝。</p><p>　　魂断萧萧松际路，满天梅雨下西陵。</p><p>　　珠翠丛中逞别才，时新衣服称身裁。</p><p>　　谁知百裥罗裙上，也画西湖十景来。</p><p>　　时样梳妆出意新，鄂王坟上小逡巡。</p><p>　　抬头一笑匆匆去，不避生人避熟人。</p><p>　　白石敲光细火红，绣襟私贮小金筒。</p><p>　　口中吹出如兰气，侥幸何人占下风。</p><p>　　苔陰小立按双鬟，贴地弓鞋一寸弯。</p><p>　　行转长堤无气力，累人挽着上孤山。</p><p>　　施、向二人，观玩良久，见湖岸湖舟，无非拥妓酣饮，丛杂朱翠，按谱度曲。甚者袖手玩景，选胜赏心而已。施、向二人，虽豪侠者流，颇有不屑之意。直至湖心亭，眺望之际，恰有士人数辈，在亭下浮白呼庐，举觞豪饮。一人曰：“闷酒寡饮，殊乏风雅，即景为题，不成者，罚金谷数。”四座皆然之，其人首唱曰：白沙堤外荡舟行，烟雨空-画不成，忽见斜阳西岭照，半峰陰暗半峰睛。</p><p>　　次座者曰：“本地风光，拈来皆成妙谛。如某从何处设色。”亦蘸笔书云：花坞斜连花坞遥，夹堤水色淡轻绡。</p><p>　　外湖艇子里湖去，穿过湖西十二桥。</p><p>　　又次者曰：“此自然天籁也，当歌对酒，我辈搁笔矣！”</p><p>　　不得已，勉强一吟，题曰：长短兰桡拂渚汀，声声萧鼓集西冷。</p><p>　　为谁唱出桃花曲，尽著萧郎廉外听。</p><p>　　最次者曰：“风流蕴藉，洵是可人，但未免绮语撩人矣！”说罢，遂奋腕疾书云：一到湖心眼界宽，云光-□接风湍。</p><p>　　亭前春色浓如许，莫作瑶池清浅看。</p><p>　　众皆哗然笑曰：“蚤坛得此军，可殿后矣。”洗践更酌，仍相豪饮。施、向二人在亭上，亦鼓掌欢笑曰：“如此游湖，可儿可儿。”众忽仰视，讶曰：“施、向二好汉也。”急起邀入，坐定。二人坦然无疑。举-如钱鲸吸川，尽醉方止。大笑曰：“但识琴中趣，何劳弦上音。渊明尚抚无弦琴也，而况我等武人，不识之无，庸何伤？”众士人见他豪迈可敬，酒后耳热，方欲舞剑为乐，以佐觞政。忽有杭州都巡检司，欲游此亭赏湖。先令仆役散除闲人。施、向皆怒曰：“多大巡检，此亭独汝合游也？”刚欲发作，众士人恐其滋事波及，逡巡避去。</p><p>　　施、向二人，仍少坐一会，见巡检未至，亦过六一泉、孤山寺等处，游遍而归。方至岳王坟，见一士方巾便服，周览墓道，欷-久之，又至精忠庙，再拜奠酒，忽然放声大哭。二人惊异之，宿酒皆醒，见士人袖出小金盒一具，拈管题壁云：不是金牌下九阍，燕云唾手复中原。</p><p>　　千秋大狱成三字，全宋精忠聚一门。</p><p>　　狞北两官悲断梦，向南孤木自招魂。</p><p>　　蜡书夜月西风冷，背上空留旧-痕。</p><p>　　其人题罢，犹涕泗横流。二人上前慰之曰：“先生忠义人也！”至情相感，如是如是。其人逊谢，自言复姓皇甫，名-，湘江人也。避乱至此，有感蛙鸣，不图遂聒尊听。亦问姓字，二人告之，重新叙礼，意气相投。忽旁边转过一人大喝曰：“何物寒酸于，以粪土污人墙壁。”皇甫-大惊，未及回答，施、向二人一见，知是钱塘县恶棍王多管，本名科远，系余杭人氏。</p><p>　　原是一介累举不第的秀才，因其唆讼好事，全无行止，士林羞与之伍。广文以劣等申之提举，褫其衣冠，窜过钱塘，至是益横，乡党苦之。其家甚富，前代居闽，有祖名好谦者，因过镇江遇韩世忠大战金山寺，杀败兀术，追至黄天荡，以铁绠贯大钩，沉于江中，前后将金兵围得水泄不通，兀术大窘，业将被擒。王好谦乃宽衣大帽，从容至营中，献破海舟之策。命兀术舟中实土铺板，袕船擢浆，风息，以火箭射宋军箬蓬，世忠大败。兀术过江，深德好谦，谢以美官，不受；赏之千金，遂成巨富。王多管，究竟贼种苗裔，席饶裕之业，至钱塘又纳粟，补博士员。凡官长一至，即奉百金为寿。若遇钱神墨吏，便与胶漆不相离矣。当下在精忠庙，见皇甫-题诗，玩其声口，有事可搜，遂责皇甫-曰：“汝一介寒酸，何得又谤朝廷，祸至勿悔。”皇甫-浪迹此间，不知所措。施、向二人，急引至家中暂避，次日命之速走。犹未拔关，突有差役数人，排阖而人，将铁索锁了皇甫-就走。施、向二人，不敢争执。皇甫-欲辨不能，挣扎不得。带至钱塘。</p><p>　　县宰升堂，即问名姓。皇甫-又羞又恼，逐一说出。复问精忠庙如何擅题反诗，皇甫-不敢隐瞒，将诗呈上。县宰反复沉玩，意甚恻然，命请王乡宦。少时，王多管昂然而至。县宰笑迎起居毕曰：“王兄谓皇甫-所题，讥讪朝廷，反情毕露，其旨安在？”王多管曰：“通首皆怀不轨，即如千秋大狱成三字，全宋精忠聚一门。千秋台乃至元九年，立于斡难河，以旌武功，以志始基。狱者，言二犬也。三字者，今上以奇渥温为姓，忽必烈为名，俱三字也。大狱二字，言二大犬，暗刺当今始祖，乃苍白狼黝白鹿相配而生也。复兴宋室，谋反作叛，想其父子兄弟俱有成谋，故暗将精忠二字，托之武穆也。狩北两宫悲断梦，大约今冬起意北征，使燕京、上都两处寝不安席，宵衣旰食也。向南狐木自招魂，木生在火，宋南渡中兴，南为火地，宋以火德王天下，又凡元者属黄，黄者土也，取木能刻土。向南孤木自招魂，谓以一木独支大厦，能为宋末诸帝泄憾招魂也。至次句唾手燕云，恢复中原，则朗若列眉矣！”县令曰：“不然，唾手燕云，终欲复仇而报国。誓心天地，尚令稽首以称藩。此武穆王表奏高宗，誓灭金人之语，非皇甫生所撰也，王兄误解矣！彼异地羁旅，偶一感怀，何遂加以讪上之罪？”王多管不悦曰：“渠言中原且不在意，其志非小，县公独不见前日大闹临安乎？”县令变色曰：“前日大闹临安，党与甚众，且皆强梁跋扈之徒，此人孱弱一书生，彼自咏南宋之武穆王耳，岂得以笔墨之故，陷人不义？不义之行，侯长孺不为也。”王多管语侵县令，县令置若不闻，竟将皇甫-释放。且勉之曰：“玩汝诗词，颇怀忠义，异日得志，莫渝初心，侯某有厚望马。”皇甫-拜谢而起。王多管怀恨而出。</p><p>　　按县令姓侯名长孺，南阳人也。初任钱塘，下车伊始，王多管即遣人馈蒸豚一蹄，长孺不便推却，受而启之，内藏百金，长孺大异之！受豚反金，后稔知积恶有素，但未发觉。时侦察之，长孺杜绝请托。多管无门可入，搜得此事，谓指斥乘舆，坐以大逆，或可挟制，不敢不从，发发利市。讵知侯长孺以赐同进士出身，作民牧，岂不曾作过诗来，而落汝含沙射人圈套也。王多管出衙，大怒县令，思中伤之。遍造无根谤言，震撼上官。又令其子王元贿买沿江巨盗，多于钱塘江近时时抢掠，戳伤人命。又令人常在江边打捞浮浪尸首，或去头足，或损阳陰，捏作无影疑案，如此之类，种种不一。月余，钱塘县遂有不决之案七十余端。县令公事旁午，上官切责，下民抱怨。侯长孺初任尚有循声，至此竟左支右绌了。更还有钱塘榷税、田土婚姻，吏胥舞弊，逐节生枝。委决略有缺陷，皆索瘢剔痍，人人上控。平章脱脱大怒，以不职奏免，罢官而走。</p><p>　　王多管大喜得计。谁知事有巧遇，恰好钱塘继任，姓葛名天民，亦湘江人氏。皇甫-深得侯令救护，十分感激，既见王多管种种不法，百计倾陷，老大不平，然无可借手。闻葛天民补任钱塘，正合机会，遂将前事逐一告之。葛天民与皇甫-下帷数载，谊属中表。因皇甫-见宋灭元兴，无心仕进，故游历京湖，仍然书生。葛天民生性疾恶如仇，王多管之名，耳之最久。一-任，见被害之家，告王多管者，状子如雪片飞来。葛天民立获数盗，用重刑榜掠，供出其子王元贿托之谋，即将王元拿至质谳。谁知王元狡猾凶顽，克肖乃父，倔强不服，株连吏役，与天民-牾。天民大怒，将蠹役数人立毙杖下。胥吏恨入骨髓，夹拶群盗，死去活来，一口咬定王元，至死不变。王元亦受刑不过，尽皆吐实。王多管至此，恶贯始盈，方得伏法。</p><p>　　而按察金事哈刺哈孙，并知府阿速，以天民执法，而少趋奉，偏将招词层层驳辩从轻，未能大辟。葛天民怒气无处发泄，将王多管刺了双目，其子王元剜去二肘，发往袁州府萍乡县安置。</p><p>　　前案始明，正值侯长孺亦按籍复仕。分发江西。闻知此事，遂求任萍乡。至任所，令人察之，见王多管在一斗室中，瞑目上坐，口中喃喃，自言此案如何起结，如何更变，如何耸动官府，条分缕晰，了了甚明。其子旁列矮坐，以足指夹笔管书之，报知长孺，令人拿至，将父子立毙杖之。人以为天道好还，毫厘不爽云。                                                  </p><div class="mbppagebreak"></div></body></html>