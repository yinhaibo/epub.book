<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第四十四回 周处台马陵伏妖</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第四十四回 周处台马陵伏妖</span></h2><p>　　第四十四回周处台马陵伏妖</p><p>　　潜江二女子，长鸾英，次凤英，姓许氏，有殊色。父母俱逝，兄嫂犹存，遭乱相失，陷贼中，与玉奴亲若姊娣。得索通共夫人赎出，同至江右彭泽县，小姑山北，买山筑室。为避乱之计，内有夫人做主，外有索通经纪。玉奴三人，可以相安。</p><p>　　惟不时叹息梦兰，不知窜离何所？夫人、玉奴每每泣下。索通时以温语安慰，谓必已同马陵，量无他虞，索通又雇人不时各处探听，并无音耗。</p><p>　　一日，夫人与玉奴正悲咽间，忽一人蓦然直入。视之，非他，即公子梦兰。母子相逢，喜出望外。索通急问：“马陵何在？”梦兰自言：“被贼冲散，一人逃至黄梅，窜伏数日，打听母妹音耗，又至蕲州天门等处，足迹殆遍，近日方问道归家。”索通曰：“黄梅去贼巢不远，如何不知？”且马陵自言寻主不得，不归，宁肯背主而逃。心中狐疑不定。</p><p>　　谁知梦兰与马陵前时逃过建康，至上元备极辛苦，一日过周处台前少憩，梦兰因奔走太急，两鼻衄血不止，沥红满地。</p><p>　　因过西州城，馆于村南庞老之家。归家之梦兰乃妖所托也。周处台下，旧有蛇袕，自梁至宋，约五百余年。一蛇偶出，见梦兰沥血满地，用舌舐之，遂化为梦兰，托名归家，竟至彭泽，为母子会合。</p><p>　　而真梦兰所主之庞老名洪者，上元素封也。有二子，延师课读。梦兰主仆，正无家可奔，遂托足任为西席。所居园亭幽寂，花木丛茂，梦兰安心住下。惟思念母妹，与马陵太息而已。</p><p>　　住月余，忽有一女子，眉目如画。月夜就之。闻漏声则来，及晓钟乃去。每去，梦兰启扉而送，复掩扉而寝。庞氏二子，卧榻前月余，梦兰恐其觉，以微言试探，而毫不省。马陵独卧一室，更不知就里。会一日庞老留他客同宿斋中，女子先一夕告曰：“暮有客至，妾不能来，当遣入迎子。”梦兰至是稍疑之。</p><p>　　是夜三更后，果有两人自窗纸中入，皆衣青衣，貌极丑恶。梦兰不欲行，不觉被其扶掖出门。行如驶，至元武湖，蹑浪而渡。</p><p>　　梦兰大恐，然毫不沾濡，无异蜻蜒之点水。既入门，则甲第连云，俨王侯家。女子貌益庄雅，服饰愈丽。迎梦兰于中门，慰劳甚欢。席间绮绣错陈，金玉罗列。酒酣，携手入卧内。至其陈设之璀璨，尤人所未见。帐前悬明珠十二颗，间有大于鸡卵者。双金鸳鸯，口吐香烟，环绕衣袂间。香不添而烟不减。梦兰至此时，目荡神摇，不知置身何地。榻前复设小酌，女子横玉琴弹之。捧红玉-，满斟香醪，自饮其半，以半进梦兰。将就寝，隔帷箫声呜鸣然。梦兰揭帷，忽见一女子，年十四五，姿态更妍。不觉得陇望蜀，不能自持。前女子急牵其袖曰：“小妹学箫，羞见生客，无烦窃看。遂寝，女子揽被覆之。被如轻烟，若不知有被者，以手扪之，惟轻温贴体而已。鸡鸣，复呼二丑人送归。还至湖边，丑人推之入水。大惊，狂呼而寤。</p><p>　　客与二弟子俱问先生：“适梦魔耶？”梦兰唯唯。而窗外鬼声啾瞅，闻之始惧。告于马陵，马陵视其面目形容，大与前异。</p><p>　　遂与偕寝。迨女至，仍懵然与之欢狎。马陵无力可助。从此日渐-羸，益惧。告于庞老，庞老使健仆数人守之。仍如故。众咸以为滢魔，连请数巫，俱不能遣。自此梦兰终日，昏昏若梦，病转增剧。马陵十分着急。庞老又访得天庆观羽士杨真人，善能伏魔降妖。不惜重礼，请羽士来，登坛作法。穿戴星冠羽衣，拈香礼拜。即念净心神咒，一手执七星降魔剑，一手持五雷诀，步罡踏斗。用天蓬尺在案上，三敲四击，口中唧唧哝哝，又念金光咒、净天地神咒、北方真武荡魔神咒。念毕，敕符遣将捉邪。庞老以为此妖定可伏矣。谁知女子即附在梦兰身上，至坛前敛衽言曰：“奴与郑公子有夙缘，乃五百年前结好，何劳念咒书符。”杨真人见此光景，老大作慌，急将法剑在案上一击，扬声喝曰：“都天大雷公，霹雳虚空，神兵千万上，来降此坛中，敢有逆令者，雷部定不容。吾奉太上老君，急急如律令敕。”念毕，随又烧符，召请庞、刘、苟、毕、邓、辛、张、陶、马、赵、温、关十二天君，速来降妖。女子在坛前，不觉抚掌大笑曰：“杨真人，汝满身皆魔，自己心中魔，尚不能祛，焉能驱人魔也。俺与汝同是一魔，若以魔治魔，岂有此理？”说罢，仍转入书斋去，杨真人满面羞惭，只得收拾法器而去。”</p><p>　　庞老无可如何，马陵守定梦兰，无可发泄，目中火出。日泣诉于岳帝庙前，而土偶无灵，梦兰日惫一日，甚且不肯服药。马陵忿然曰：“可笑绍虬髯，直尔无能，便束手待毙也。”一日庞老谓马陵曰：“汝能往信州一行乎？”马陵曰：“何故？”</p><p>　　庞老曰：“信州天师张兴才，乃汉道陵天师三十八代元孙，元主封与才为太素神凝广道真人，领江南诸路道教。但往还千余里，汝若不辞，辛苦，往求符-，当必有效。”</p><p>　　马陵一心救主，毅然愿往。庞老赠以资斧。马陵次早，即离上元。不分星夜，数日遂达信州，直至贵溪。见山前两石对峙，如龙卧虎踞，乃道书三十二福地之一，马陵三次请谒，候至日晡，始入上清宫。见处处俱有神牌，十分严肃。少顷，天师出，马陵参见毕。遂达来意，天师见白手求符，面有愠色。</p><p>　　微曰：“此易与耳，汝速至茅山，可传吾命。请犹是道人去。”马陵见天师羽葆星冠，执笏秉圭而退，遂不敢停留，又望集庆路奔走。往还半月有余，始至句容。上茅山，至观中间犹是道者。或曰：“在山下左侧茅庵种菜而居。”马陵问至山下，果见茅屋数椽。叩门问之，内云：“粪田未归。”马陵暗暗叫苦。良久，果见一担粪桶者。头挽双鬃，时已秋末冬初，尚穿麻衣，貌甚猥琐。马陵足恭问讯，答言即犹是道者。马陵即拜恳伏妖，并达天师之意。道士笑曰：“天师终年卖符-，得金钱以千万计，降伏妖孽，终必烦我担粪人也。”遂命之人，道士放下粪桶，坐谓马陵曰：“汝主所患者，蛇妖耳。非吾符-，不能制也。建康故城西，旧有周处台，台下深袕，藏蛇甚多。</p><p>　　自梁及今，魅人不知几许。吾所持者，乃太乙神符。念汝义气可嘉，将此符授汝，归而尽之。无留种类，贻害他人。慎勿负予心也。”道士遂口话指授，马陵尽得其诀，拜谢而归。回至西州城南村，则此妖已于三日前屏迹去矣。梦兰病亦少瘥，逐日痊愈。马陵深思妖蛇不除，此恨难消。遂偕庞老家健仆十余人，多备雄黄药水，种种毒蛇之物，直至周处台前，往袕中逐一注下。少倾，闻内喘声如牛，众人大欢。马陵命众少退，自伏剑以俟。不一会，果然袕内刮起一阵冷风令人毛发皆竖。窜出一蟒，身如吊桶，眼若金铃，张开血红大口，露出雪白齿牙。</p><p>　　众人一见，手足皆软，退后便倒。马陵手持神符，恶狠狠奋勇上前，妖蛇一见此符，果然不敢妄动。马陵见路旁有大石，即用费长房飞石法，书符于石。石便飞空落下，此蛇粉碎。少时连出二蛇，微逊此蟒。马陵如法治之，无不立毙。始信担粪人不欺我也。马陵呼众人观之，已心胆俱碎，远远立定，无不吐舌。马陵候至半晌，俱无蛇出，始率众归。庞老得知大喜曰：“可笑前此法师，直儿戏耳。”马陵叹曰：“岂但各处巫师儿戏，即龙虎山广道真人，亦装腔做势，图骗金钱耳。向非遇担粪人，此妖乌能伏哉。”庞老亦笑曰：“今后遇卖菜佣，慎勿以为不足齿之伧也。彼装模做样者，直黔驴之技耳。”马陵主仆，深感犹是道者不置。</p><p>　　梦兰病已全愈，辞别庞老欲行。庞老不敢强留，命二子拜谢，厚赠之。主仆遂渡采石矶。由太平芜湖以达池州。欲从安庆还江右九江，而回京湖。一日至东流县黄花驿，偶遇一人问曰：“公子几时至此？”梦兰愕然，不识为谁。其人又曰：“某昨自小姑北山来，公子犹在家中，何迅速如此？”梦兰益发不省。马陵心知其误，因私问曰：“汝所问者为谁？”其人曰：“郑公子梦兰，京山人也。家一母一妹，一老仆索通。如何不是？”马陵大惊，因问：“家在何处？”其人曰：“此去百余里，彭泽县小姑北山下是也，住此已数月矣。”马陵狐疑不定，催促梦兰，速过彭泽县小姑北山访之。主仆兼程而进，三日遂抵小姑，访至北山下，只见索通一见马陵，便大骂无义，弃主而逃，马陵见不是头，心内火起，挥拳便欲相打。索通忽又见一梦兰相随，大惊不止，声声叫鬼。梦兰喝曰：“索通不得无礼！”索通忙上前即见毕，急先奔回家中，则家内先来之梦兰，已不知去向矣。连呼怪事。夫人问之，则云：“又一小主至矣，先来小主，如何不见？”夫人叱之曰：“老奴何昏愦至此。明明公子散步而回，何得家中一公子，门外又来一公子？宁公子有身外身法耶？”索通一手指定曰：“马陵来矣。”只见梦兰与马陵徐步而入，梦兰叩见夫人曰：“儿不孝，失散后，不知母妹何所，几乎骨肉不能聚首。”言毕，呜呜而泣，又与玉奴兄妹叙礼。夫人十分骇异，细察形音无异，惟面目少觉消瘦，似从病后来者。玉奴在旁大疑，鸾英、凤英满面发。马陵亦叩见夫人，泣述梦兰所遇之事。夫人、玉奴，益发惊骇。梦兰曰：“莫非家中亦遇妖耶？”诸人疑惑不定。马陵遂大骂索通在家，真赝不辨。某因公子遇妖，茅山求符，历尽辛苦始回。</p><p>　　索通亦骂马陵狂妄，某赎夫人小姐，曾向金山寺三次盗宝，始得生还。二人两不相下，转是夫人调停曰：“两俱忠心为主，吾家自当酬劳。”时有鸾英、凤英姊娣俯首一旁，欲言仍止。</p><p>　　梦兰不知二女来历，仓卒间犹未问及。夫人为言其故，始亦以兄妹礼见，夫人曰：“汝姊娣何言，不妨直说。”只见鸾英羞涩满面，格格不吐，凤英情知难掩，遂向壁面泣曰：“儿等已许身于前日之梦兰兄矣。”索通听罢，勃然大怒，欲发仍止。</p><p>　　夫人心中鹘突，暗问玉奴。玉奴曰：“儿每见他言语轻佻，出口——，心窃疑之，至今方知非吾兄也。”夫人大恚。马陵曰：“此又一妖耶，前公子所遇，尚有巢袕，此则不知逃匿何所矣？”凤英遂向夫人低言曰：“前中秋月夜，妖于酒后露出一言，说周处台下，更有二妹子。儿急问周处台何处，彼急掩饰，儿犹以为男子在外，风月常情，未及深问。”马陵恍然大悟曰：“是矣。”即将药酒命二女服之，二女遂大呼腹痛欲裂。夫人惊慌无措，大骂马陵。马陵安慰夫人曰：“非此药不能救二女。”至晚各产一小蛇，二人羞忿欲死。夫人再三慰之。马陵更以药服之，二女遂愈。马陵遂问索通曰：“公子已归，吾二人再至周处台，斩蛇除害何如？”索通欣然愿往，禀过夫人公子，遂直往江南。</p><p>　　望建康故城不远，南至周处台，仍用前法，向袕内探之，无蛇在内。二人遂转过东府城，闻道路沸沸扬扬，说乐游苑左近，姚进士有爱女，被妖所魅，百计遣之不去。马陵问妖形状，云是伟然丈夫。各处法师，俱莫可如何。索通曰：“定在此。”二人直叩姚进士门首，称来伏妖者。姚进士正无法可施，急出迎入。索通急问曰：“此妖现在何处？”姚进士曰：“日在弱息房中，飘飘然白面书生也。法师一至门首，即口吐白光，对面不见，不知何妖？”索通不信。命马陵守定外面，大踏步而入。至门首犹闻嬉笑之声，听之，梦兰也。索通更悄步从窗外窥之，则宛然一郑公子方与女在榻前，双陆作戏。索通不管好歹，闯关而入，以铁挝奋击之。妖梦兰一见索通，张口即喷白光，索通便倒。妖人怞身就走。索通在地，瞑目跃起，复以铁挝从后击之。不中，妖人奔出门首，马陵仗剑阻定，妖人大怒，倏化为狰狞恶鬼，两目灼灼有光，手持双刀，左五右六，且战且走。索通、马陵如何肯舍，直从乐游苑追过东府城，未能拿获。索通恨此妖人骨，一心欲生擒之，以察其变。看看又过建康故城，已近周处台矣。马陵恐其仍入故袕，急画太乙神符于剑，此符真妙用无穷。一时剑忽飞起，不偏不正，恰好从空落下，将妖斩去。仍为巨蛇，长有数寻。古长度单位，八尺为寻。索通大怒马陵，不应诛之，须生擒证前事。马陵亦怒曰：“此妖也，何能生擒？”二人忿争，幸得姚进士家丁十数人追至慌忙劝止。姚氏家丁，一见巨蟒无不悚然惊异。索通忿持铁挝，寸寸断之。姚进士随后亦至，邀请二人，转至家中。马陵、索通不得已，仍回乐游苑。姚氏庄，堂上大设华宴。姚进士亲为把盏，十分殷勤。其女病亦愈，命出拜谢。索通、马陵酩酊大醉。姚进士厚赠金帛，二人不受，回。</p><p>　　至小姑山家中，细言其故，夫人、玉奴等，心始释然。夫人遂有意以许氏二女配梦兰，不好出口，因与索通、马陵言之。</p><p>　　索通愿说二女，马陵愿说梦兰。梦兰以为既定姊娣，岂应联婚？</p><p>　　马陵曰：“此营中权宜之辞，彼自姓许，公子自姓郑，于兄妹何有？梦兰终以二女为妖所污不怿。马陵怒曰：“二女因在汝家，为妖所魅，公子独不为妖所魅乎？始终皆汝家所误，彼将谁归？”梦兰大惭，马陵正色曰；“此皆公子误之，非二女之过也。”梦兰亦念二女难中，无故为妖托名所误，我不娶之，更谁为之偶者。遂允之。马陵大喜，索通告知二女，鸾英、凤英含羞不语。索通曰：“此终身事，既无父母禀告，须自主持，何必羞涩？”鸾英泣曰：“姊娣陷于贼营，性命皆恩人所赐，姊娣更有何言？”索通怒曰：“老奴断不相强，允不允在汝一言。”凤英曰：“夜来梦父说姊娣天缘有定，沥血人即结发人也。当应在来日，恰好今日恩人说合，非泉下人预示兆乎？”</p><p>　　两俱允之，索通甚喜，禀知夫人。夫人安排佳期，不日合卺，从此遂为一家。                                                  </p><div class="mbppagebreak"></div></body></html>