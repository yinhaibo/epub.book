<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第七十一回 宝林寺韩昭毁佛</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第七十一回 宝林寺韩昭毁佛</span></h2><p>　　第七十一回宝林寺韩昭毁佛</p><p>　　韶州府城东南五十里，有溪曰曹溪，溪上有寺曰宝林，乃唐高僧卢慧能道场也。慧能即六祖，新州人，唐贞观戊戌年生，有夙慧，三岁时，闻诵金刚般若经，即能寻师，二十四岁，传五祖衣钵，三十九岁祝发，七十六岁而卒。唐高宗时慧能初至池州，五祖宏忍大师以钵盂锡杖及所传袈裟，谓五百众僧曰：“谁作无像偈，即传衣钵。”首座一僧，名神秀，即题曰：身似菩提树，心如明镜台。</p><p>　　时时勤拂拭，莫遣有尘埃。</p><p>　　慧能见之，乃曰：“佛宗本是空，如此仍有像矣。”即改题曰：菩提本无树，明镜亦非台。</p><p>　　本来无一物，何用拂尘埃？</p><p>　　五祖宏忍曰：“此全悟道，脱然无像，可传衣钵矣。”即以法宝授之。当时池州太守，问五祖曰：“会中五百僧不付衣钵，何独付于卢行者？”五祖曰：“虽有五百人，四百九十九人会佛法，惟卢行者不会佛法，独悟道，方传得衣钵。”太守深然之。慧能受法，遂为六祖。后再至广州法性寺，继至韶州曹溪宝林寺，末归新州国恩寺。以开元三年八月十三日段。三州官吏，于中途争迎六祖真身，不能决，乃祝曰：“焚香所指处，师即归焉。”香指曹溪，因迁龛并衣钵，建塔存之，而白光冲天，五日不绝。五代时，僭王刘-，迎衣钵至广州，夫人偶触坠地，不能修补，因舍田数千顷赎罪。及黄巢之乱，兵犯曹溪，云雾昼晦，军人失道，咸致恭乞哀而去。其肉身传至宋末，香蕉如漆，以手摩须发如剃，其衣一袭，乃达摩所传西域屈-布，缉花心织成者，一袭乃唐元宗所赐，织成淡山水者。</p><p>　　一西天钵，并非铜铁木石；一西天履，更非革非木，不知何物也；贝叶经十七叶，字如刀削。至元丙子，元将张宏范师犯广南，下韶州，兵屯曹溪，军士至寺中，咸用刀-胁，以验真伪，遂折其指，元兵大惊，咸叩头乞命，相戒以为祸不旋踵。师去后，韶州等处，士女尊礼备至，广南一带乡绅士大夫，燃香礼拜，奔趋若恐不及。加以元主尊礼西僧，崇尚释教。韶州人士，居然以为牟尼再世。曹溪一寺，即兜率陀天矣。</p><p>　　时乐昌县有萧生含瑜，偶过曹溪，游寺中，观玩法相一会，至客堂坐定，问长老曰：“闻昔年六祖禅师，与智光禅师，传法分戒于仪凤山菩提树下，其所演说，惟依般若三昧，令学者顿悟菩提，长老能道其详否？”长老不能答，遂留萧生在寺，盘桓数日，萧生与长老，两情相得，日见辇钱帛布施入寺者，络绎不已。萧生暗思此寺，有田二万余顷，犹且日日-钱，将来不几富可敌国耶？以长老待生甚厚，未便究诘其支用何处，而寺中亭台池沼，净室精舍，罔不阂肆华美，奇花异草，珍木怪石，处处令人赏心不置。内有一亭曰“卓锡亭”，亭前有泉曰“试甘泉”，盖取东坡又试曹溪一勺甘之意。结构精妙，复道幽窈，花木最胜，盖非其人，不得至也。萧生逐日与长老接谈后，必至亭前消遣一会，私念不意昔人所咏“曲径通幽处，禅房花木深”却在此间也。一日，长老出寺未归，萧生独步亭前。见蔷薇花含苞吐艳，芬芳袭人。</p><p>　　正在花架下，流连未已，忽亭子后，远远若闻丝竹之音，萧生异之。由阁道左行，连过曲廊回榭数处，有一短墙，其音若自墙内出者。萧生乃扳墙而望，见复室中男女交错，管弦咿哑，杯盘狼藉。首座者，即寺中老僧，左右环立。及侍坐者，无非寺中年少沙弥，俱各倚红偎绿，调笑取乐。长老更拥抱妖姬艳女，轻吹细弹，酣歌畅饮，谑言-语，无所不至。萧含瑜一见，心头火起，正欲发作，忽转念曰：“投鼠忌器。吾已入网罗中矣。”悄步而出，仍归卓锡亭前，玩花一会，始至客堂，则长老仍从方丈而出，接谈后，便欲辞去。长老再三不许，萧生勉强住至次日，见长老礼意十分勤恳，心中不忍，乃以言挑之曰：“释门动称五戒，殊不尽然。”长老曰：“沙门戒律甚严，先生或者于五戒之外，更有所见乎？”萧生曰：“非也！</p><p>　　释子不必定守戒律，而亦有证果成佛作祖者。”长老忽色变，徐曰：“岂有此理！”萧生曰：“不见西湖道济，酒肉不离于口；姚秦鸠摩罗什，尚能御妇人，一交而生二子乎？”长老一闻此语，打着心病，满面发赤，情知破绽，必为所窥，遂勃然大怒曰：“庄严佛地，何物狂生，敢如此谤言？”一声拿下，只见沙弥十余人，奔至客堂，将萧生拥至后面殿角下，不由分说，绑缚起来，萧含瑜有口难辩，追悔无及，任你乞命，置之不理。少时，长老至前，数之曰：“吾念孱弱书生，故推诚待汝，乃敢訾吾短，将谓吾戒刀不利，不能取汝首耶？”萧含瑜自知难免，乃泣请曰：“念数日盘桓，交浅言深，命死不敢辞，乞付全尸。”众沙弥不许，恶狠狠即提刀就剁，萧含瑜已魂不附体。长老上前止住，沉吟一会，乃曰：“负石沉江。”长老自去，萧含瑜眼睁睁看着众沙弥，又加一石，缚定两臂，用两人扛至曹溪上流，投于洪波巨浪中，两沙弥方始归去。</p><p>　　谁知萧含瑜未合身亡，自入水中，即得奔流急湍，冲突一会，绳松石脱，人便载沉载浮，飘流水面，即大声呼救，偶遇渔舟捞起，始得上岸。改换衣服，拜谢渔人，问明此地乃属湘江，已至韶州府城东矣。急奔至曲江城中，走诉县令，县令以无所证验，斥之不理。萧含瑜气填胸臆，无可发泄，抢地呼冤，再控韶州府，府尹梁伯鸾，暗思“宝林寺乃历代名胜，岂容有此奸僧？”立拘集僧众，并委员弁，搜捕寺中，果于复室内，得妇女一百十八名。梁府尹大怒，切责县令不理，犹朔望日在寺中，进香不已。县令惶恐谢罪，请案鞫问，梁府尹许之。县令回署，将众僧用重刑拷打，一一供出：妇女俱系布施入寺，有慕清净，自愿带发修行者；有慕富足者；有恋年少沙弥，不忍归去者。众僧尚未供毕，县令已怒发冲冠，咬牙切齿，令将长老拶起，其余以烙铁火煅烙之，一时叫苦连天。始将妇女一一鞫问，内有一妇，颇具风格，县令好生面善，尚未问及，妇自陈乃东莞人，姓沈名瑶枝，即县令昔年所买侍妾，于中途逃去者也。县令满面发赤，双目直瞪，挥手令速杖毙，余者断令归家，须本夫家主亲身来领。凡来领妇者，无不笞责之。萧含瑜冤始白，赏银二百两，令归乐昌，勉以奋志下帷。</p><p>　　后萧含瑜成名，刺桂阳州，当时县令鞫清此案，申详府尹，梁府尹分别首从，如法处决，又将寺中田产，留五十亩，另行招僧焚修，余尽入官，可安抚穷民数百户，立时奏闻宋主。旨下俞允。</p><p>　　正值刑部尚书韩昭由翔龙府按部至韶，赞羡梁府尹此举利国裕民，甚惬人意。梁府尹遂会同韩尚书，将寺田逐一履勘，深叹“二万余顷沃壤，从前徒为藏奸养蠹之用”，勘毕，又至寺中，韩尚书一见招提兰若，僭拟宫殿，立命人拆毁其三分之二，惟湘山殿乃宝林祖祠，不在拆毁之数，又将六祖肉身、衣钵等类，举火焚之。一时烟焰并作，空中若有人语曰：“深谢韩大人，数百年明镜无光，今始得清净化身矣！”顷刻间，异香扑鼻，梵音盈耳，隐隐向西而去。                                                  </p><div class="mbppagebreak"></div></body></html>