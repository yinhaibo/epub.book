<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第五十七回 广陵散竹生得谱</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第五十七回 广陵散竹生得谱</span></h2><p>　　第五十七回广陵散竹生得谱</p><p>　　湘陰寇竹生，白系狱，得遇陈副使，昭雪而归。庐墓三载。</p><p>　　有乡先达，不时顾恤，家始小康。杜门谢客，惟与王用槐间有往来。偕一母一妻，深自韬晦。如是者数年，迁于洛西。</p><p>　　一日省亲，道经东平镇，暮宿华亭。是夕，星月闪烁。竹生寝不成寐。又当秋夜，四壁虫声，啾瞅唧唧。每怀身世，未免凄然。披衣徐起，四顾阒寂。只见屋角参差，夜色苍凉。更远远望去，觉丛树修篁，瑟瑟风起。鸟啼一声，不觉有感于中。</p><p>　　遂踞胡床，取绿绮，按弦而鼓《鸟夜啼》一曲。觉弦中风雨，指下波澜，不啻有雍门之悲者。竹生写心未已，更连奏《楚泽涵秋》、《塞门积雪》二曲。正在五弄三终，神爽飞越，忽亭西一人，鼓掌大笑。竹生辍手惊起，揖之就坐。其人遂请过七弦，审视一会，抚玩不置。乃曰：“仆生平亦有胶柱之癖，但久荒丝桐，为君一鼓下里巴人，以佐良宵清话，可乎？”竹生大喜。</p><p>　　其人遂奏《清夜吟》一曲，音韵凄侧动人。竹生自谓弗及也。</p><p>　　其人曰：“此《清夜吟》与君所鼓不换金，不换玉，皆琴曲十小调也。”竹生笑曰：“君误矣。愚所鼓仍《楚泽涵秋》、《塞门积雪》也。”其人口：“不然，琴曲十小调，一曰不换金；二曰不换玉；三曰（白夹）泛吟；四曰越溪吟；五日越江吟；六日孤猿吟；七日清夜吟，即予适所鼓也；八日叶下闻蝉，九日三清，十亡其名。皆隋时贺若弼所制。至宋太宗时，始改不——换金为《楚泽涵秋》，不换玉为《塞门积雪》。此十小曲大略也。”竹生见其人深明琴调，十分叹服，叩其底蕴，对答如流。竹生自以为钟期遇伯牙，惜相见之恨晚。二人促膝谈心。你称曹子建玉树临风，我羡白乐天阳春白雪；一会说李（氵千干）公百衲，精妙入神；一会说蔡伯喈焦尾，希世罕觏。</p><p>　　辨论一会。其人曰：“琴调更有佳者，足下亦欲闻乎？”</p><p>　　竹生闻言，急代为抚轸理弦，焚香以俟。其人援琴而弹，竹生谛听之，若风入松间、泉流石上，俨钟仪之躁南音，莫名其妙；疑师旷之调清角，不减共精，元鹤白鹄，欲翔欲舞，不知此曲，为何曲也？弹毕，方欲叩之，其人忽颜色惨沮，推琴长叹而起曰：“千年不鼓之曲，今更流传于世矣。”竹生即问此曲何名，其人曰：“此广陵散也。凡四十一拍，共有六段，段各有题。</p><p>　　按开指一段，小序三段，俱名止息。今并以传足下，最宜留心。”竹生此时，一心在琴，急问其详。其人曰：“大序凡五段，曰：井里、申诚、顺物、因时、于时；正声凡十八段，曰：取韩、呼幽、亡身、作气、含志、沉思、返魂、徇物、冲冠、长虹、风寒、扬名、烈妇、奴人、发怒、含光、沉名、投剑；乱声凡十八段，曰：峻迹、守质、归政、-毕、终思、同志、用事、辞乡、气衔、微行；后序凡八段，曰：会止息意、意绝、悲志、叹息、长吁、伤感、恨愤、亡计。</p><p>　　足下领会此调，抱琴一出，海内尽倾心矣！”竹生曰：“何谓广陵散？”其人曰：“晋承魏后，有王陵母、邱俭、文钦、诸葛诞等，为扬州都督，咸有兴复之谋，后皆为司马氏所杀。</p><p>　　广陵散者，言魏之散亡，当自广陵始也。今传之足下，仆东市之恨，可瞑目矣。”竹生盘桓终夕，猛省此曲乃魏晋绝调，此人如何得知？叩其姓字里居，其人曰：“仆即魏人，中散大夫，稽康是也，因钟士季之谮，为司马昭所害。天道好还，士季亦为伯约所算，死于乱军之手。司马氏国运，不久亦斩。宿恨虽申，奈广陵散未传海内，不但袁孝已引以为恨，即天下后世知音者，莫不引以为恨也。故游魂飘泊千余年犹恋华亭，今夕适闻足下琴声，不觉技痒，幽明遇合，亦奇缘也。上虞虽遥，仆从此逝。”拱手而起。</p><p>　　竹生欲挽留致谢，倏忽不见。竹生不胜骇异。幸得广陵散前后四十一拍，无不了了于心。抱琴归寝，次日始归。自此广陵散，仍传于世。                                                  </p><div class="mbppagebreak"></div></body></html>