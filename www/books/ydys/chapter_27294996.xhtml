<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第九十二回 潞安王出守归国</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第九十二回 潞安王出守归国</span></h2><p>　　第九十二回潞安王出守归国</p><p>　　元文宗既弑兄夺位，欲泯其迹，以箝人口，乃加殊恩于明宗二子。而封长子妥欢铁木儿为潞安王，次子懿-质班为-州王，俱养于宫中，视若己出。惟右丞相燕铁木儿、司徒香山等，以妥欢铁木儿乃明宗养子，不应居在宫掖，令出外藩，免生他变。帝以明宗眷爱之，且尚幼，未之许也。时燕铁木儿已册封太平王，加太师，独握大权，威行宫省，帝倚恃之。以泰定帝后宏刺氏色尚未衰，燕铁木儿通焉，欲收为妻。而见潞安王在宫，恐将来成人掣肘，遂谗间两宫，以危言撼帝，帝不能无动。</p><p>　　妥欢铁木儿即迎机请镇云南，仍继先帝之志，帝许之。此时妥欢铁木儿年十一岁矣，原有明宗旧日一班文武将校，护向云南而去-州王懿-质班，年仅五岁，乃留于京师。</p><p>　　帝尊崇释教，较泰定尤甚，封西僧辇真吃刺思为大国师。</p><p>　　一日至京，帝命朝臣一品以下皆往郊迎，大臣悉俯伏在地，双手进觞，帝师端坐不动受之。惟国子祭酒张养浩独挺身举觞，立而进曰：“帝师释迦之徒，天下僧人师也。予孔子之徒，天下儒人师也，请各不为礼。”帝师笑而起，举觞卒饮，众官为之栗然。帝日受佛戒，谓清净之理，可与天下相安于无事，而边报傍午，一时若辽东、陕西、武安、禄余，俱有兵起。诸王秃坚，乌蒙，罗罗斯等，各据地以叛，尤甚者集庆路之花山贼，横行州郡，行省莫可如何。报入燕京，帝笑谓宏刺皇后曰：“此辈鼠窃，满腔都是天子之心，所幸宋昭帝乃恭默之主，不然，宋师一动，朕宵衣旰食，又寝不安枕矣。”即下诏，以监察御史张士宏为行人，往聘于宋，以修旧好，命各行省征调兵将，严行讨战。时诸路小警，随扑随灭，惟集庆路花山贼，行省参政许有壬檄调京口都督耶律霸引兵讨之。初战，互有杀伤；再战，官兵折损无数，贼遂不可制。奏入，帝不悦。</p><p>　　五月，白虹并日而出，长竟天。秋八月，天鼓鸣于东北，御史台臣皆上章论事，以铨选之弊。因入仕之门太多，黜陟之法太简，州郡之任太淹，朝省之除太速，当设法以救四弊，应天变，庶时事可挽。帝览奏不省，时已寝疾，乃诏太平王燕铁木儿入宫，遗命传位于-州王。燕铁木儿曰：“不如立燕帖古思。”帝不许，随殂。燕铁木儿即征会诸王，至京师，立-州王懿-质班为帝，是为宁宗。时年七岁，百事皆裁决于中书燕铁木儿。在位二月而崩。燕铁木儿又请太后立燕帖古思，太后不可，曰：“吾子尚幼，潞安王妥欢铁木儿现在云南，今年十三，礼当立之。”燕铁木儿闻言色变，欲再谏阻，后遽下懿诏，命诸王迎潞安王于曲静，既至上都。燕铁木儿出城迎入，途次并马徐行，自陈迎立悉出己意。潞安王年幼，见燕铁木儿声势凛凛，气焰熏灼，不敢仰视，亦不敢回答，燕铁木儿疑之。王既入京，久停懿诏，不获册立。太后及诸王屡请于燕铁木儿，燕铁木儿故缓其事。日与姬妾饮酒作乐，偎翠倚红，体益-羸，十余日遂死。</p><p>　　后乃与诸王大臣立潞安王为帝，且嘱之曰：“万岁后仍传燕帖古思，勿负吾意。”潞安王再拜受命。告庙升殿，改元元统，是为顺帝。以伯颜为太师右丞相，燕铁木儿弟撤敦为太傅左丞相。从此蒙古大统，仍暗属于炎宋矣。                                                  </p><div class="mbppagebreak"></div></body></html>