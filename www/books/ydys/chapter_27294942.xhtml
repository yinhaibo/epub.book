<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第三十九回 岳燕超练兵演阵</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第三十九回 岳燕超练兵演阵</span></h2><p>　　第三十九回岳燕超练兵演阵</p><p>　　涪陵王闻寿阳伪主秦锡帛将败，而汉阳巨寇贾辩犹盘踞云梦，蚤扰州郡，行省奏知元主，而世祖年已昏髦，置不为意。</p><p>　　贾（羽辛）愈横行无忌。涪陵王遂欲乘此抚定衡湘，平此巨盗，以苏民困，随集众将议之。关普灵曰：“元人专意寿春、云梦不以为意，此殆天与殿下收复衡湘之机会。况安丰路虽复凤阳，仅一老将石中孚可制贼兵，然已病故，今耶律渊一人，不暇为谋，必用江右临安二省，合兵剿之，元人既征寿阳，必不能回顾荆楚，三湘可传檄而定矣！”岳燕超曰：“先复衡湘，次定广右，自不待言。但目下秦锡帛，虽无能为，恐元人亦不能歼除之也。”涪陵王问故，燕超曰：“近日昂将耶律渊，守定凤阳，不能移动。江浙二省，惟脱脱知兵，已回上都，其余镇将，直庸才耳，但锡帛贼党终必自相鱼肉，不久必败，殿下且静听好音。”涪陵王曰：“寿阳、云梦二贼，皆我大宋误国元恶之后，若亲手刃之，方泄吾愤，但此时云梦猖獗尤甚，卿等宜整饬人马，以俟征进。”燕超奏曰：“我兵除分去屯田，其在各营中，尚三万有余，臣等当逐日躁演精兵，以便大举。”涪陵王甚喜。</p><p>　　燕超次日领兵，至教场扎定，聚众将，分拨人马，列作五营：令马遇乐屯其东，用青色旗帜，按苍龙之势；种世虎屯其西，用白色旗甲，按白虎之势：杨孝伯屯其南，用赤色旗甲，按朱雀：张怀亮屯其北，用黑色旗帜，按元武；以刘瑛屯其中，旗甲器械，概用黄色，按勾陈戊已。又设招摇北斗七星皂雕旗，自掌中军。始将各队人马，逐一检阅，去老弱而选精壮，士卒俱量才而用：身材长大者，拽弓拽弩；矮小者，持矛戟；少壮者，鸣金鼓；强健者、持旗者、不能远视者，听号令；不能聪听者，望烽火；肥者为马军；瘦者为步军；日食斗粟者，为前驱；日行二百里者，探机密。更换纪律，部伍一新，乃命各部以五人为旗，十人为总，用队长头目，执旗以为其表。余者随后，务步迹相继。一不许混乱行伍；二不许退后；三不许喧哗；四毋得越规；五要遵约束。将禁约三令五申。令军中鸣鼓：一鼓整兵；二鼓习阵；三鼓趋食；四鼓严扮；五鼓就行。鼓声既合，然后举旗，旗举处，果然麾左则左，麾右则右。燕超约略演了一会，见三军颇服其威，士卒亦皆用命，乃召集诸将谕之曰：“练兵之法有五：曰、练胆、练艺、练阵、练地、练时，五者缺一不可。师若不练，虽百万军可立溃也。然五练之内，又有三威：一日清；二日明；三曰严。金鼓威耳，不可不清；旌旗威目，不可不明；号令威心，不可不严；故军伍贵严整，士卒贵齐备。今可令任天鹏为军政司，兼五军提点，多用书手，将练兵实录，缮写成编，分给各部，使将士知阵法，谙进退，营屯有陰阳，有生旺。队伍如何排列，阵势如何调度，奇正如何相生，动静如何起伏，以便将军等教演士卒，如何是入队，如何是出队，如何是行营，如何是安营，如何是对敌，如何是摧敌，如何是埋伏，如何是攻夺。营阵方向，出入纪律，各有条理。大约三月，可成精兵，某当五日，巡视一次，不可违误。”众将受命讫，自此日日躁演，燕超不时阅视，见将益熟，兵益精，甚喜。</p><p>　　三月有余，一日涪陵王与种世龙等，俱来视师，燕超先至营中，又下一十七禁令，晓谕辕门，将士观之，曰：其一、闻鼓不进，闻金不止，旗举不起，旗按不伏，此谓悖军，犯者斩之。</p><p>　　其二、呼名不应，点视不到，违期不至，动乖师律，此谓慢军，犯者斩之。</p><p>　　其三、夜传刁斗，怠而不报，更筹换度，声号不明，此谓惰军，犯者斩之。</p><p>　　其四、多出怨言，怒其主将，不听约束，梗教难治，此谓横军，犯者斩之。</p><p>　　其五、扬声笑语，蔑视禁约，驰突军门，此谓轻军，犯者斩之。其六、所用兵器，弓弩绝弦，箭无羽簇，剑戟不利，旗纛凋敝，此谓欺军，犯者斩之。</p><p>　　其七、谣言诡语，造作鬼神，假托梦寐，大肆邪说，蛊惑吏士，此谓妖军，犯者斩之。</p><p>　　其八、奸舌利齿，妄为是非，调拨吏士，令其不和，此谓谤军，犯者斩之。</p><p>　　其九、所至之地，凌侮其民，逼滢妇女，此谓奸军，犯者斩之。其十、窃人财物，以为已利，夺人首级，以为己功，此谓盗军，犯者斩之。</p><p>　　其十一、军中聚众议事，私近帐下，探听军机，此谓探军，犯者斩之。</p><p>　　其十二、或闻所谋，及闻号令，漏泄于外，使敌人知之，此谓背军，犯者斩之。</p><p>　　其十三、调用之际，结舌不应，低眉俯首，面有难色，此谓憾军，犯者斩之。</p><p>　　其十四、出越行伍，挽前越后，言语喧哗，不遵禁训，此谓乱军，犯者斩之。</p><p>　　其十五、托伤诈病，以避征伐，扶伤假死，因而逃避，此谓诈军，犯者斩之。</p><p>　　其十六、主掌钱粮，给赏之时，阿私所亲，使士卒结怨，此谓弊军，犯者斩之。</p><p>　　其十七、观寇不审，探贼不详，多则言少，少则言多，此谓误军，犯者斩之。</p><p>　　满营将士观罢，无不股栗，各归队伍，悚息听命。燕超升帐，众将参见毕，燕超谓众将曰：“阵图一书，虽系行军死法，然为将之道，亦不可不知。故阵而后战者，用兵之常，不阵而战者，用兵之妙也。今主上亲临视师，三军躁演已熟，诸将其各如约，毋违军令。众将皆曰：“诺。”于是，燕超请涪陵王登台，观兵耀武。燕超下令演阵，只见众将整率人马，挥之则前，伏之则退，左右有法，启闭有路，金鼓响应，旗帜严整，规矩准绳，毫厘不差，按九宫四象八卦，列五行十干十二支，旗虽尚赤，而引军开道者，则按五方；制虽为王，而威仪号令，则专五伐；合四阵而为一阵，起则为长蛇；分一阵而为四阵，止则为四门，坐作起伏，井然不乱。涪陵王叹曰：“将军练兵如此，虽颇牧不是过矣！曩日之兵，真儿戏耳！”种世龙笑曰：“殿下曩日以儿戏之兵，犹席卷各郡。今兵已有纪律，宁畏蒙古哉？”寿阳、云梦，直拉枯折朽耳。”涪陵王甚喜，奖誉将士，大加犒赏，燕超令三军，谢恩收阵，一时，欢声如雷。涪陵王观毕，有种世龙、岳燕超等保护始归。                                                  </p><div class="mbppagebreak"></div></body></html>