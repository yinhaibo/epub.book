<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第五十二回 木棉庵老魅谭禅</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第五十二回 木棉庵老魅谭禅</span></h2><p>　　第五十二回木棉庵老魅谭禅</p><p>　　龙溪士人章生，性朴讷。读书城南木棉庵，寒暑无间。风雨之夕，庵左厢斗室中，常有悲泣声，章生不以为意。</p><p>　　一夕月明如昼，章生偶步东轩玩月。室中悲声顿起，章生谛听之，盖女子声也。涕泣一会，又互相告语。其一日：“妾来雁，本吴江人。幼娴书史，工词翰。奈家贫亲没，无以为葬。</p><p>　　自鬻于淮西军。淮西夏贵见妾颇通音乐，遂送至葛岭，误我一生。今老贼既死，妾等衔恨以没矣。”言讫而泣。其一曰：“妾嘉兴李兰香也。会稽守刘良贵，买妾献媚于老贼。得擢转运，及妾在半闲堂，斗蟋蟀，偶拂老贼之意，立杖杀之。妾死不足惜，妾有老母，未知身葬何处耳？”又一日：“妾蕙娘柳氏，偕老贼共游西湖，偶过断桥，见裴生丰度可人，不觉失声赞美。</p><p>　　老贼心疑，可怜红颜薄命，竟作断头之鬼。”言毕哭声呜鸣。</p><p>　　又二人齐言曰：“妾姊妹乃余杭沈氏，芳卿、瑞卿也。父为司李，一字本邑李侍郎长子，一字于潜吴学士三郎。姊妹偶出踏青，被翁应龙所见。禀知老贼，强被娶去。父含羞而死，李郎、吴郎亦郁郁而卒。妾姊妹自尽。十年，贾平章老贼，始时衰运退，为陈、潘两御史，劾奏免官。妾等间关奔走，先至闽中。</p><p>　　俟老贼数尽，再图复仇。讵料会稽尉郑虎臣，衔冤尤甚。生则拉胸杀其身，死则吸魂索其魄。怒气勃勃，妾等不能近前。奈何？”此外更有数女子嘤嘤哭泣，方欲诉苦。有一人问曰：“——汝等沉埋地下，多历年所。岂亦贾平章所陷耶？”女子泣曰：“妾等堕入香粉地狱，十余年矣。”蕙娘问曰：“何谓香粉地狱？”女子曰：“大凡阳世官吏，犯贪、酷二字，自有国法。</p><p>　　而间有漏网者，地府则录其爱女、弱媳，入青楼以偿孽债，今之倚门卖俏者是也。”蕙娘问曰：“汝等父母，生前作何官？”女子曰：“妾等五人，一为县令媳，两为县令女，两为典史女。父皆以贿赂堂吏廖、翁二人，得选美缺。开门纳贿，赃宝无算。败露后，仍被上官搜括，献媚与平章去。妾等已罚入九幽，填补赃款，陷没至今。向使平章正身率下，廉以奉公，不开纳贿之门。妾等又何至于此？”蕙娘曰：“汝等来漳州几时矣？”女子曰：“妆等步迹追随，物色殆遍，首至越州。暨老贼终丧后，闻谪婺州；即随至婺州，及婺人露布逐之，乃徙建宁。随至建宁，又遇翁合文上表谏阻，始安置循州。妾等奔惫已甚。始随老贼而行，及今仍不能报仇雪耻。此恨何极。”言已，大哭不止，众女子呜呜咽咽，重复饮泣。</p><p>　　正悲悼间，忽又闻一老妪声。大笑而出曰：“众女鬼何事悲恸？要报宿恨，非问过来人不省也。”众女子哗然曰：“花月姑至矣。若相起居问讯者。”少顷，老妪又曰：“昔非今是，一切休称。后果前因，铁无差忒。众女子及今，尚未悟彻本来耶。”众女子肃然听命，老妪曰：“女等粉黛籍中，宿债未偿，或青年沦亡，或红颜未老，故今世同附和于富贵之场。以消魔障，从此脱离烦恼，当赴清凉世界矣。”众女子曰：“妾等宿愆，固然应偿，而老贼生平，一味安乐滢佚，果何福报如此乎？”老妪曰：“贾秋壑孽缘实深，罪如山积，渠一世为秦将白起，以杀孽太甚，堕入畜生道，为牛。雷殛后，得转人道，罚毫州为娟。以赠金十两，曾救人七命，再世为江陰富翁。力行济人利物之事。在唐即李林甫，一居相位。顿失本来，陰险陷人，奸恶特甚。没后罚长白山为犬。司户善警，主人甚爱之。犬毙更为僧，能持戒，喜放生，全活者无算。故仍得宰官身。既入平章，故态复作。欺君罔上，吝军赏，开边衅，陷忠良，肆聚敛，种种误国，怙恶不悛。尚当与章-、蔡京、童贯、秦桧诸人，受无量怖苦。从此永无轮回望矣。”众女子无不称快。老妪又曰：“误国之罪重，误人之罪轻。贾秋壑所误汝等者，乃生命耳。渠虽误人，实汝等自误也。故被郑虎臣一灵索去，汝等俱不能报。然女等不能报其身，独不能报其子孙乎？汉阳、云梦，咫尺不远，区区守此殡宫奚益哉？”众女子齐谢曰：“蒙花月姑指迷，妾等不朽矣。”</p><p>　　一时人声顿息，哭声亦止，章生在窗外，听得分明。次日急启其户视之，毫无他异，惟壁上题诗二绝，云：山上楼台湖上船，平章醉后懒朝天。</p><p>　　轻盈妙质归何处？黄壤沉冤不计年。</p><p>　　其二云：云鬟消尽转蓬稀，旅魄逐荒无可依。</p><p>　　牧马不嘶山月白，魂惊犹欲向南飞。</p><p>　　章生奇之，为白寺僧。始知庵中左厢，为贾似道死所，庵侧为贾似道殡宫地也。章生视其殡所，犹露棺在外，因责之曰：“误国老贼，汝生前踞葛岭，游西湖，有无穷受用。曾亦知有今日否？”命人举其棺碎之，后章生成进士，作南丰令，有循声。                                                  </p><div class="mbppagebreak"></div></body></html>