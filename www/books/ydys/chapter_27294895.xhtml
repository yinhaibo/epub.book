<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第九回 北固亭范国昌望气</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第九回 北固亭范国昌望气</span></h2><p>　　第九回北固亭范国昌望气</p><p>　　却说狄定国领兵退守饶平，次日其子狄勇亦至，言贼内外夹攻，我师已溃，蓝关亦失。定国即命狄勇速往肇庆府苗秀实处，乞师恢复潮州。一面申明参政，命将出师来援。狄勇去后，钟明亮随率大军，攻打饶平。定国出其不意，用精兵夜突其营，败之。明亮大怒，挥军四面攻打，火炮石子、云梯冲车一齐并用。谁知定国长于守御，随方御之。明亮智勇俱困，退二十里下寨。时饶平县知县，姓白名映雪者，浙之秀水人也。先世原归德府，商丘人氏。因父白琏，以宋度宗咸淳进士，官秀水令，遂家焉。映雪七岁而孤，母樊氏教之。每夜以书灯就绩。樊氏有贤行，教子方严有法。映雪秉母训，素廉谨，学成，亦登进士。遍交当世知名，往来从游。如非其人，樊知必叱之跪而责之曰：“汝不亲贤人君子，而狎比此类，吾不忍见尔有玷家声也！”或泣杖之，或终日不与言。必映雪再三叩首，谢罪改过，至绝其人而后已。至是以家贫亲老，作毛义捧檄，奉母任所，官居廉明，颇有循声。</p><p>　　饶平时有一方翰林，挂冠而归，家富无子，复纳一妾。后妾生一女，而妻亦于是日忽生一子，妻本朴而妾甚黠，暗将己女，换去其妻之子。妻知之，问妾，妾故狡诈，又复便捷，与妻相争。方适自外归，不能决。妻兄大忿，因质于官。映雪换二妇质讯，争执如前，妾云系己出。某处有-，某处可验。妻云惟己所生是子，妾者女也，乌得欺心暗换，-牾不已。映雪令将其子暂存署中，交付侞母，来日复问。次日至舟中，传齐，先问方，方亦言妻妾俱同日产，无可证验。次问二妇，二妇你争我辩，聒絮不休。映雪大怒曰：“子嗣以承-祀，娶妻纳妾，皆为子也。二妇无良，究竟有子不如无子，命汝夫另娶，将其子弃掷水中。”旁立一役，十分狼毒，果然叉手，就往侞母怀中夺来，抛下水去。重重包裹，乍沉乍浮，犹圉圉蠕动，已无啼声。其妻见此光景，五内俱裂，不顾生死，望水中便跳，思往救援，其妾端然不动。映雪速令救起其妻，捞上其包，内裹一鱼，见水自然动了。复令人回衙，抱其真子至，大骂其妾：“既为尔子，如何不救？”妾无言可答，用刑具一吓，乃悉吐实。</p><p>　　又有兄弟三人，以分居涉讼者，兄宦为州-，两弟俱农，家中经纪。因兄宦游归，令弟各爨。外藏锦绫二笥，不与分。</p><p>　　闺闼喷有烦言，渐至诟谇，因以涉讼。映雪于末后判云：何处西风夜卷霜，雁行中断各凄凉。</p><p>　　吴绫越锦藏私箧，不及姜家布被香。</p><p>　　其兄见之，肉袒谢罪，两弟侧然感动。映雪复晓之曰：“手足之爱，天性也！汝弟兄虽有三人，要皆父精母血所成，实父母一人也。兄弟参商，其如父母何？”三人抱头大哭，誓不复分，叩首而去。一时传为美谈，此类甚多，不必具述。</p><p>　　映雪此时，见四郊多垒，戎马倥偬，生民涂炭，又虑城小难守，恐惊其母，昼夜焦思。一日见定国献策曰：“贼能用金人铁浮图之法，我兵独不能用羌人铁叶车之法乎？”定国大悟曰：“甚妙！即请贵县督造。守御之事，吾力任之，待造齐，援兵若至，用此车布垒阵法破之，可获全胜。”映雪遂连夜督工匠人等，造作战车。其车兼用靖康时李纲遗法，两竿双轮，上载弓弩，又设皮篱，以捍矢石，下用铁叶，裹钉作裙，以卫人足。长兵御人，短兵御马，旁施铁纤贯之，可阵可营。每军用兵二十五人，四人推竿以运车，一人登车以发矢，余执军器，夹车两旁。每军共二千五百人，以五之一为辎重及卫兵，余当车。八十乘即布为方阵，则四面各二十乘，而辎重犹得处中。</p><p>　　铁浮图虽勇而锐，不能当矣！督造已毕，正值狄勇自肇庆而回，言苗秀实颇怀观望，托言海近，盗发不测，不敢擅离。定国怒忿，恰好参政梅殷，统兵五千，亲临潮阳来援，已在十里外下寨。定国大喜，速往参见。起居礼毕，梅殷问曰：“闻贼兵甚锐，攻城掠池，势不可挡，吾已调有两广峒丁在此，凭统制分布，作何计较？”定国闻有峒丁，起谢参政曰：“吾计成矣！”遂告以铁车之故，梅殷亦可其策。定国辞归。次日五鼓，分派众将，各授方略。军中蓄锐日久，间有斗志，定国希望一鼓成功，振顿精神，决一大战。请参政梅殷、县令白映雪留重兵守城策应。两军对圆，贼阵有李-、章（王同）出马，狄勇敌住，战不数合，诈败而走。钟明亮麾动大旗，鸣鼓进兵。只见朱贲从东杀来，曹顺从西杀来，童义、耿星星领铁浮图从中杀来，三路齐进，势若长蛇，中军冲突，两翼救应，首尾相顾，进止不越步武。定国暗中惊服，贼兵正仗铁浮图，奋勇攻杀，抢掠马匹器械无数。忽元兵散而复合，号炮一举，定国放出铁车，步步联营，来如潮涌山奔，坚如铜碉铁砦，锐不可当。铁浮图虽勇，冲突不动，渐渐少退。元兵鼓声响处，更出生力军马，两翼杀出，此兵便是两广峒丁，概用弓矢，箭无虚发。定国命军中大呼降者免死，贼将李-、章（王同）、曹顺、童义等，已被众军剁为肉泥。耿星星身中数矢，弃马逃窜，钟明亮血贱满身，死战回寨，方欲改换衣甲而走，奈铁车层层围裹上来，营已攻破，自知不免，先杀妻子，然后仗剑自刎。一时贼兵尸积如山，血流成渠，降者称是。有朱贲、曹能口称愿降，众军缚定，一战成功，大获全胜。其漏网逃去者，不过十分之二。参政梅殷大喜，举酒迎劳曰：“将军一战而捷，凡有大胜者，必有小败，若非前此失利，以骄敌心，恐成功未必如此之速也！”定国逊谢曰：“此众军努力，白县令献策功也！”参政梅殷，即驻师饶平，命定国肃清余党，兵至潮州，耿星星离阵，即望台州而走，张师旦孤掌难鸣，亦弃城而走，余党随剿随抚，所陷州县，一时恢复。梅殷师回广州，表奏元主。擢梅殷枢密正使，入燕与完泽中书同参。密勿也。狄定国广南参政兼招讨使。随征将士，俱有升赏。</p><p>　　饶平知县白映雪，除授广南道监察御史，制诰方下，同官相庆。映雪母氏樊徐谓之曰：“汝非宋人也，家贫而仕，已得微职，不无报效，急流勇退，在此时矣。”映雪即日表还制浩，不俟命下，挂冠归浙。不久，其母卧病不起，疾革，渭之曰：“今后慎勿再仕蒙古，名义二字，不可不慎也！其他吾无虑矣。”言毕遂卒。雪号恸欲绝，葬祭如礼，墓庐守制，每潸潸作孺子泣曰：“终天遗恨，风木生悲，再不能奉慈母之训矣！”闻者悲之。</p><p>　　映雪仕饶平，年方弱冠，尚无配偶。服阕后，闻有故人范国昌、司马肃在京口，将往探之。沿途盗贼纵横，纡道始达镇江，又闻国昌等已往丹阳，再至丹阳。三人相晤，悲喜交集，各诉契阔。映雪述母遗命，二人不胜感叹，范国昌曰：“当今南北，虽有数人，皆无大志，抢州夺郡，杀戮生灵，徒甘盗贼之名，反使元人借为口实。我等身如转蓬，未知瞻乌爰止，于谁之屋耳。”三人再回丹阳，留连数日，买舟，放回京口。映雪在舟中，略叙前事，极言狄定国颇有将略，广南得人，可谓绳其祖武。但定国有功于蒙古，将来事业恐亦徒为蒙古之用矣！</p><p>　　范国昌曰：“仕者自仕，用保民也；退者自退，以适志也；达者审所出处，以应世用而已，于蒙古何与子”司马肃亦深然其言曰：“无名分者，固亦无伤，但恐后世笑越客之徒劳耳！”</p><p>　　三人舟次，远远望见南徐。苍苍冥冥，如轻烟一抹，蜿蜒由黄鹤而来，真百越舟车之会，三吴襟带之邦也！沿江波涛渺渺，如匹练飞去，一望无极。将近丹徒，见前面金山、吴山色色如画。范国昌喟然叹曰：“长江天堑，所以限南北也，江表三百年王气尽矣！”时映雪遥指城北一山谓曰：“峭拔耸翠者，非北固山耶，我等曷登山一望。”二人遂同上岸，直登北固。此山三面临江，高数十丈，江景尽在目中。视镇江府治，外蔽国畿，内连天堑，无惑乎金主亮，吟立马吴山第一峰也。映雪又望金山寺，在扬子江心，距城仅三五里许，叹曰：“韩世忠、张世杰当年大战阿术，风景犹如昨也。”三人径至山顶，遥望金陵，佳气郁郁葱葱。皆曰：“建康不出百年，当有应运而兴者。”至亭中坐定，良久，亭上有苏子瞻飞白大书三字，曰“北固亭”。亭下自晋唐以来，代有名题，南宋尤甚。三人逐一赏玩不置，皆曰此亭经两晋六朝后，争地争城，不知几许？无情江水，淘尽古今无数英雄。想像刘梦得诗意，萧萧庐荻，悠然意远，睹此名胜，亦宜分-记其事。范国昌遂即景咏《京口晚渡》云：轻帆如叶下关头，北国苍苍动客愁。</p><p>　　云净芜城山过雨，江空瓜步岸横秋。</p><p>　　铃音几处烟中寺，灯影谁家水上楼。</p><p>　　最是二分明月好，玉箫声里下扬州。</p><p>　　司马肃曰：“我意不在京口，当咏金粉六朝。”以怀古命意云：玉树庭花唱已遥，金陵王气又重消。</p><p>　　龙蟠不去怀双阙，牛首空回望六朝。</p><p>　　故垒云低天漠漠，荒林秋尽两潇潇。</p><p>　　石头城畔多情月，夜夜来看过上潮。</p><p>　　白映雪犹凝思未定，二人问属意所在。映雪曰：“适观金山有感，未免语涉讥讪耳。”咏曰：一战金山敌已纾，偏安南渡竟何如？</p><p>　　云开凤岭笙歌满，梦冷龙城驿使疏。</p><p>　　海日忽惊宫漏尽，春潮犹笑将坛虚。</p><p>　　谁知立马吴山客，不惜千金买谏书。</p><p>　　三人互相甲乙，评览一会，忽江下一只官船，呼哨而至。</p><p>　　泊近山下，内一差官上岸，径入亭来。映雪认定曰：“此广南差官也。”二人避去。映雪上前施礼，差官遂言广州狄参政闻大人服阕，上表荐举，升授西台御史之职，因差某来秀水，预先知会，不日诰敕下了，请大人勿辞。某从秀水物色而来，谁知相遇于此。命仆从将礼物呈上。映雪急止之曰：“九重丹诏，休教彩凤衔来，一片闲心已被白云锁住。从此予将往南山之南，北山之北，与草木同朽矣！为我深谢狄参政，当图后报耳。”</p><p>　　遂吟诗以见志云：青云有路擢西曹，参政十分荐剡劳。</p><p>　　下乘难追千里马，虚名恐误九方皋。</p><p>　　嵇康自信趋时懒，少室谁云索价高。</p><p>　　总使阳和动邹律，心如流水去滔滔。</p><p>　　吟毕，拂袖而出。差官一场没趣，仍回广州。范国昌等游兴正浓，尚欲留恋北固，忽被差官唐突至此，聒絮一会，直待映雪话毕，始同登舟过江，游芙蓉楼而去。                                                  </p><div class="mbppagebreak"></div></body></html>