<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第九十八回 哈麻献策造龙舟</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第九十八回 哈麻献策造龙舟</span></h2><p>　　第九十八回哈麻献策造龙舟</p><p>　　宋成宗嗣庆二年，以废去四大营，武备遂隳，六镇虽设，节度多不得人，盗贼四起。一时若漳州贼李志甫、汀州贼罗天麟、靖州贼吴天保、湘乡贼沈芝仙、道州贼蒋丙，所在煽乱；而袁州贼周子旺，自称南朝周王，势尤凶悍。告变者星飞雨急。</p><p>　　更有应火达者，潜伏京辅，欲夺杉关。成宗叹曰：“聚六镇五十二郡之铁，铸不成此一错也！”时宿将既卒，惟种世虎尚镇长沙。诏平湘广诸贼，韩飞琼亦继守杉关，命讨近处群盗。犹幸诸贼起事，虽挝杀命官，相结为乱，俱无大志，乌合之众，倏起倏灭。种节度虽老，威望犹著，兵行皆有纪律。如蒋丙、吴天保、沈芝仙等，无不次第被擒，遂移师江右，会合建昌节度使马如玉，共讨周子旺。</p><p>　　子旺直奔南安，上桂岭，桂岭三关之营亦废，无兵扼险，子旺遂守北藏岭，以拒官兵。马如玉攻之不克，为流矢所中而卒。种节度大怒，督兵奋力仰攻，直夺其险。子旺又窜韶州，种节度追杀之。韩元帅讨李志甫、罗天麟二贼，初战亦为所败，复战伏虎庵，罗天麟被擒，李志甫败入海。惟应火达，一时未能平服。足有三月，始被韩元帅诱入甘露岩，伏发，擒斩之。</p><p>　　二人平贼后，入武都见帝，重加赏赉，进爵为侯。种节度未及还镇而死，韩元帅升建昌节度使。</p><p>　　是时，方保珍扰乱台州；张士诚亦起兵，据高邮，国号大周，自称诚王。知府李齐不肯屈膝，士诚怒使曳倒，捶碎其膝而剐之。蕲州罗田县人徐寿辉，亦以红巾为号，攻陷蕲水黄州，以薪水为都，国号天完，僭称帝。遣其将项普略、丁普郎等，取汉阳兴国，顺流而下，占据杭州诸处。沿江盗起，江右宋州亦失陷无数。</p><p>　　先是至正间，朝中有数君子：如翰林侍讲学士揭篌斯、翰林学士虞集、编修杨载、侍读黄-国子祭酒欧阳玄、翰林承旨——等，著述作用，皆一代人物，至是皆卒。右丞哈麻等乃进西番僧于帝，行房中运气之术，号演揲儿法。又进西番僧伽磷真善秘密法。帝皆习之，久而益精，荒于滢佚，渔猎美色，无所不至。帝亦自思得承大统，出乎望外，天下大乱，岂能复治？</p><p>　　遂以政事付中书，听其裁决，日惟以游宴为事，乃用宫女十六人按舞，曰天魔舞，取艳丽异常者，首垂发数辫，戴象牙冠，身披缨络大红绡，穿长短裙袄，各持加巴刺般之器，及宫女十一人，练槌髻勒帕常服，或用唐帽窄衫，所奏乐用龙笛、头管、小鼓、筝、琵琶、笙、胡琴、响板，每宫中赞佛，则按乐而奏，度曲而舞，帝览之乐甚。又于内苑中浚池，思作一解缆荡桨之乐，而未得其法。</p><p>　　哈麻进曰：“臣有龙舟之法。”帝问其详，哈麻曰：“其船首尾须长一百二十尺，广二十尺，上建五殿，龙身并殿宇，俱用五彩金装。船行则龙首、眼、爪、尾皆动。造玉漏约高六七尺，为木柜，藏壶其中，运水上下。柜上设西方三圣殿，柜腰，设玉女捧时刻筹，时至，辄浮水而上。左右列二金甲神人，一悬钟，一悬钲。夜则神人自能按更而击。”帝如法造就，于后宫海子内演之。果然船行，龙首、尾、眼、爪，无不皆动，帝大称赏曰：“无怪炀帝锦帆江都之游，其乐忘返也。”遂重赏哈麻。有奏边报者，帝辄止之曰：“政事白有中书，朕不与知。”近臣多叹息而退。                                                  </p><div class="mbppagebreak"></div></body></html>