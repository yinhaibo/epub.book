<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第八十七回 三清楼公孙醉酒</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第八十七回 三清楼公孙醉酒</span></h2><p>　　第八十七回三清楼公孙醉酒</p><p>　　宁都有金翁者，甚贫，臂曲如弓，本名金驼子，好事者偏饰以美名，曰“金锭子”。远近有庆贺事，必邀至家，以为佳兆，金翁之名大噪。每遇吉日，争相致之，以得者为幸。翁一一造之，莫不奉金钱，馈酒食，醉饱盈袖而归。久而积累，遂置田二十亩，其田故膏腴壤也。里中有吕富翁者，久欲此田未果，一旦为金翁所得，心衔之。陰以里役-讼，倾其家，其田遂归于吕，而金翁以贫。昔年争欲致为佳谶者，至此无人叩门矣。金翁乃伛偻田畔，瞻望饮泣。里中人有以-陷始末，皆出吕翁告之者，金翁甚恚。自念无可报复，惟伺便或遇吕翁，以利刃刺之。</p><p>　　一日，闻吕翁饮于姻家，夜深始归，金翁即挟刃至中道伺之，挨至更余未至，旷野萧条，松风刺骨，金翁忽转念曰：“吕翁不仁，渠自昧心，而贫乃我命，贫而且病，何必更作孽乎哉？”即掷刀于河，怞身反走，忽失足一颠，跌踣于地，良久始起。徐扪腰背皆有异，至家叩门，其妻一见，惊而讶之曰：“尔胡为颀然而亭亭也？”金翁自顾，亦错愕不知所出，调笑之声，喧闻比邻，共走入视之，无前此拳-故态矣，远近皆以为异。金翁深秘其挟刃事，惟言得奇方所愈，而竟无人知之者。</p><p>　　至是，亦稍有周恤，免于饥寒。</p><p>　　数月后，吕翁亦遣人厚加馈遗，并请临其家，金翁峻拒之。</p><p>　　吕翁亲自造门，邀请甚恭，金翁不得已，造其家，则陈设丰隆，酒肴交错，备极款洽。告辞，辄不许，又延至内室，促膝谈心，意甚亲密，金翁甚疑之。入夜已深，金翁欲归，吕翁始告曰：“闻翁痼疾顿愈，甚慰鄙怀，但不佞有所求于君，可乎？”金翁问故，吕翁长跪而请曰：“愚夫妇年逾半百，仅一七龄之子，生而韶秀，亦甚聪慧，乃于前月某夕，偶步阶前，逾门限，而忽颠仆，竟同翁之痼疾，百药罔效。因思欲愈此疾者，非翁之奇方，万难为力也。翁如不吝，请奉百金为寿。”金翁闻之，瞠目直视，不语者久之。吕翁笑曰：“翁以百金为不足耶？”</p><p>　　金翁不觉长叹数声，欲言仍止。吕翁怪而问之，金翁乃移座近前，尽吐其实。两处约计，掷刀与其子得疾之夜，时刻分毫不爽，吕翁闻之，毛发悚然，深自恼恨，尽反其田。即于是夜载金翁之妻至，夫妇皆养于其家。</p><p>　　越明年，吕翁复举一子，而七龄者竟死，金翁夫妇无子，皆厚葬之，即以其田为祭田。吕翁子命名为吕金生，以示不忘金翁也。金生美姿容，性聪敏，成人后，博学能文，时吕翁夫妇已卒。金生屡试不售，淡于进取，挟赀游览，放浪江湖，纵酒嗜博，无所不至。客广陵，恋一妓燕娘，有终身之约。久而逋歉愈深，犹日与恶少纵博，不下数百金。燕娘代为筹算，虽倾囊不足偿也。燕娘一日，乃大张宴饮，邀集豪贵十余人，决赌。金生连掷皆北。燕娘在旁，审视良久，乃尽出簪珥、钗钏，珠玑灿然，请以五十金为注。时同博者各携数百金，皆相视而笑，许之。点筹既定，枭雉互陈。次至燕娘，乃扬袖大呼，一掷六绯，众客皆愕。燕娘敛骰在灯，拂衽称异数，不敢有后冀，计其获已三千余缗，尽征而归之金生。罢酒后，燕娘复约诸豪贵曰：“明日幸相过从，妾有所请。”翌日，乃早起治酒，诸客一一皆至。燕娘乃艳妆而出，手挽金生，对天洒酒再拜曰：“今日为郎戒赌，次浮巨白，上其假母。”亦再拜，捧出匣中五百金，为赎身。以次遍酌诸客，亦再拜曰：“自今日以往，将为吕家妇，不复见矣。”遂入。举座感叹，有泣下者。其假母持金，呜咽不能成声。既而酒阑，燕娘椎髻短袷，车骑已在门外矣。</p><p>　　即日南还，道经新城，东至三清楼下，金生欲登楼少憩，且玩江景。燕娘问曰：“何谓三清楼？”金生曰：“新城旧有何渊、何潜、何滨、弟兄同登庆历三年进士，后渊谥‘清节’，潜谥‘清敏’，滨谥‘清忠’。至今，临江起三清楼以纪其胜。”燕娘曰：“此乃名胜所在，妾与郎君，不可不登楼留题，以遣逸兴。”金生大喜，甫登楼，即遇有恶少年十数人，行歌而前，联袂喧笑。燕娘貌美且都，光艳照人，将遮侮之。金生自度力不能支，窘甚。忽楼上一道者，角巾素服，须发苍然，当窗责众曰：“若辈独无宅眷耶？焉得无礼！”众怒曰：“我辈作戏，何预尔野道事？”群起攻之，燕娘始得间而逸，金生欲留谢之，道者挥之速去，金生始望空而走，众恶少齐攘臂楼前。</p><p>　　叱曰：“何来泼道，胡为者？”因手挈楼前巨石，可重百斤，掷地入土者三四寸，以示膂力，复相与戏博，无不矫捷轻悍。</p><p>　　视老道士，直竖子耳。道者徐步下楼，笑曰：“贫道少年，粗习此伎，可与若辈共试否？”众恶少恃众且勇，争赴曰：“来！</p><p>　　来！”话未已，道者忽起，腾跃而上者，丈许，踢其一人，自额至胸及于腹，其人仰仆，不能少动，即挈石掷地人也。又一人奋袂而进，复饱老拳，亦卧而呕血。两人皆巨魁，既负，余皆慑服不敢动。老道士两手提巨石，拟碎两人首，于是诸恶少，号泣请命。</p><p>　　道者正欲释放，忽鸣锣一声，见旌旗对对，戈戟森森，报节度使至矣。诸恶少急扶掖二人，跄踉遁去。老道士即欲避匿，韩节度搏虎在马上，早已望见，以鞭梢指曰：“此湘陰道士也。”急下马上楼坐定，令人邀道者至。道者一见便识，即呼曰：“韩大人别来无恙耶？”叩见毕，韩节度以宾礼待之，诸将校皆侍立于侧。韩节度与道者，相别几二十年，故旧相逢，喜不自胜，即命置酒楼上，玩景谈心，饮兴方酣。韩节度遂言别后入宋，如何征讨，如何兴复，如何建都立帝，每言至忻动处，道者击节称善，辄浮一巨白，言未及半，而老道士已酩酊大醉，入黑甜乡去矣。韩节度犹刺刺不休，说战功，说制度，口谈指授，语渐含糊，不一会睡去。诸将校无不窃笑，忙扶节度与老道士下楼，至新城驿中安宿。众恶少此时，方知老道士与节度有旧，无不吐舌，犹虑节度得知，争先逃去，受伤二人，一遍体青紫，声吟半年始愈；一竟成痼疾。吕金生家中，望之归者三年，骤相见甚喜，询得其状，举家深佩燕娘之德，而金生与燕娘情好甚笃，自是，亦不复作浪子游矣。后闻此道者，乃韩节度故交，遂至建昌谢之。时湘陰道士已客节度署中，金生入建昌，半月不获得见。</p><p>　　一日，有幕府录事张宜偶出，一见金生问之，张录事盖金生姻戚也，金生遂言其故，张录事曰：“子欲见公孙先生耶？”金生不知，张录事曰：“湘陰道士姓公孙，名鸿，节度在汉阳相会时，尚隐姓名，至今闻大宋建国已固，方始说出，此乃节度之上客也。幸子早至，若更迟三日，将赴岳州扈节度处去矣。”引之入见，老道士笑曰：“贫道偶见不平，少加声色，何足言谢？”吕金生再拜称谢而退，并谢张录事，始归宁都。</p><p>　　后金生以赀谒选，得龙门县尉，燕娘随赴任所，金生居官颇清慎，不数年，仕至柳州刺使。解组日，燕娘始出囊中骰子六枚，面面皆绯。即当年一掷三千者也。噫！诡不害智，燕娘其女中杰出者哉！                                                  </p><div class="mbppagebreak"></div></body></html>