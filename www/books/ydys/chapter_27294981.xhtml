<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第七十七回 范仆射登台观星</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第七十七回 范仆射登台观星</span></h2><p>　　第七十七回范仆射登台观星</p><p>　　宋重康六年，帝在武都，闻诸将进兵广右，各路俱有捷音。</p><p>　　因召左仆射范国昌、尚书司马肃、葛天民、枢密岳燕超等入朝。</p><p>　　帝设宴内廷，枢密使岳燕超即席奏曰：“广右大功垂成，臣当亲提一旅之师，助诸将成不世之功。”帝大悦，遂仍拜招讨之职，燕超与诸臣宴罢，叩谢而出。</p><p>　　是夜，仆射范国昌与尚书左丞葛天民，偶步城东翠微阁上，仰观天象，见众罗列，谓天民曰：“左丞识星象否？”天民曰：“略知一二，愿闻其详。”范国昌遂步（目睿）玑，审躔度，用手指定，谓天民曰：“中宫太极，其一常明者，太乙常居也。</p><p>　　旁三星曰三公，或曰子属；后四星末大星曰正妃，余三星，后宫之属也。环之十二星，藩臣也；皆曰紫宫；前列直斗口三星，随此而锐微，曰陰阳，或曰天乙紫宫；左三星天枪；右三星天-；后十七星，绝汉抵营室，曰闯道。北斗七星，所谓（目睿）</p><p>　　玑玉衡，以齐七政，杓指龙角，衡中南北，魁枕参首，用昏建者杓，杓自华盖以西北。夜半建者衡，衡正中州河济之间。平旦建者魁，魁自海岱以东北也。斗为帝车，运为中央，临制四海，分陰分阳。建四时，均五行，移节度。定诸纪，皆学于斗，斗魁戴筐六星，曰文昌。一曰上将，二曰次将，三曰实相，四曰司命，五曰司禄，六曰司灾。在魁中，贵人之牢，魁斗六星，两两相比者，曰三台。三台色齐，则君臣和，不齐为乖戾，辅星明近，主辅臣亲强，暗小主疏弱。杓端有两星：一内为矛招摇；一外为-天锋。有勾圆十五星曰贼人之牢，牢中星实，则囚多；虚则开出也。至若天乙、天枪、天矛、天楣动摇其芒角，则天下之兵戈大起矣！”</p><p>　　天民间曰：“福庆之星，飞流之星，其化何如？”范国昌曰：“福庆者，乃天地纯粹之精气；飞流者，乃五星之精气，动而化之者也。五星有变，则精气散而为妖星。故汉书曰：‘天星而景现，景星者，黄而润泽，其伏无常，常出有道之国，苟或现于君上，此乃应天之兵，大庆之兆也。’流星长四五丈，如龙蛇动摇者，大将凶，或白云如车轮，下有流星，旋入北斗者，主人当走；星有孛于招摇者，夷狄将乱；或流交于天心者，敌盛；或流冲太白而过者，大将凶；或流星贯日而灭，敌凶；或流星贯于紫宫，备奸贼以下谋上；流星前赤后青黑者，客军败，故曰流星者，天使也。上曰飞，下曰流；飞大曰奔星，小曰流星；入河鼓，大将亡；出王良，兵起；入将军及羽林，兵大起。使星出入天库，匈奴兵起。抵天市垣，大将亡。抵天狗，犯弧矢，将有千里之行。此大略也。”</p><p>　　天民又问曰：“何谓客星？”范国昌曰：“非主座之星，曰客星。色句如气，勃勃似絮，所过之宿，必有灾害。出营室无兵，亦不罢；入奎，破兵杀将；犯娄，胡乱；入昂，胡入犯塞；入毕，边有急兵；犯嘴，堡虚军储少饥；犯柳，兵起守张，将有陰计兵起。入招摇，胡兵起；入天枪、天-兵起。犯文昌星苍色，将有忧色；色赤，将惊；色黄，将喜；色黑，将死。</p><p>　　守传日，胡入中国；守天鸡，天下兵马惊；守天街，胡王死；人娄库，兵起；守南河，兵起；守骑宫，将忧，士卒疫；守北落，师门虏；入寨，兵起；守天仓，粟贵；入天苑，兵作马死；入天宫，天下弓弩皆张；出天宫，匈奴兵起；守库骑，西羌来降；守九洲殊口，负海丕安。”</p><p>　　天民问曰：“彗星之征应何如？”范国昌曰：“彗星长而亘天，兵大起也；引尾入城，城将拔，近则八日，远则十二日有应；彗直垂入军营者凶，宜拔之，否则士卒俱死，若在敌，宜急击之；彗出于月之左右者，不出三十日，有兵起；抵触月者，暴兵起。若毫白者，有大丧也；苍黄者，臣下谋叛；黑者，兵大起也。从中天出，曳尾向西者，奸人谋主将；从南曳尾向北者，妄杀；向东，身尾俱从天中出者，士民多饥；曳尾向东者，民凶；从北出尾曳向南者，士人凶；彗形如宝，寇来疾速；形如幢节者，寇强，不可妄动；色如血者，敌兵陰到；光焰灿烂，而尾长阔者，敌盛；凡彗所指处，皆凶地也。”</p><p>　　天民又问曰：“彗星如是，又何为妖星？”范国昌曰：“天雁星，将军之精华也，青赤有光，尾长三四丈；大猾星者，飞星忽作如云者也；所兆地，有流血积骨之象。顿顽星，如天瓮，前卑后高，现则大将死；烛星者，状如大句，其出也不行，绕见而灭，所烛之地，城邑拔，兵破乱也；天狗星者，状如火，流星有声，其下止地，其形类狗，中天而下，圆如类顷田，而上锐，黄色，现则千里破将军也；蚩尤旗，类彗而尾曲，像旗，现则王者征伐四方；天蓬絮者，类十小星，绵联如絮，所见之野，当有兵起；虎头星者，其落大如月，着地则光，大声如雷，所坠之地，兵火起；旬始星出于北斗旁，状如雄鸡，怒则青黑，像伏鳖，现则兵乱；格泽星，如灾火之状，黄白色，起地，上锐而下大也，其现也，不种而获，必有大害；枉天星者，类火流星，蛇行如苍里，如有毛日，长如疋布，着天，现则天下兵起；昭明星者，白而无角，乍上乍下，所见地，兵多变动也；五残星，出正东方，状如辰星，去地可六丈，大而黄；六贼星，出正南方，去地六丈，大而数动，有光焰；司诡星，出正西方，去地六丈，如太白；咸汉星，出正北方，去地亦六丈，而赤数动，察之则中青。此四星若出非其方，其方当起兵为乱，冲击者不利焉。四镇星，出四隅之地，去地可四丈；城维藏光星，亦出四隅，去地可二尺，若月之初出，所见，则下有乱兵动，有德者昌；或二赤星，有月背者，利宫姓为将；或一赤星，从西向东者，利角姓为将；或二赤星，共尾一处，从东向西者，利商姓为将；或三赤星，引尾直上者，利羽姓为将。妖星之辨如此。”葛天民曰：“此皆星象所见，兵家祸福之本，不可不详者也。”</p><p>　　二人在阁上，重复观玩良久，见紫微垣中，一会明朗，一会昏暗，团团俱生黑气。又太微垣后一十五星，与天市垣诸星，率多动摇不定。葛天民叹曰：“元人以沙漠人主中国，其气运亦不久矣！夫紫微者，帝星也。当如五彩龙成，水之始达，日之始升，乃国运昌明之象。今微垣黑气弥漫，彗星直入其中，蒙古犹能久乎？”范国昌笑曰：“以纬象测之，不出四十年，当有帝星现矣。按分野为星纪，应在吴越，真主其起于淮扬濠泗间乎？”天民曰：“仆射何以知之？”国昌曰：“填星居于星纪，五星皆从而聚于一舍，是以知之。但此时彗星入微垣，元人不久当有篡弑之祸，而彗星又自箕入斗，天下荒乱，生民之饥馑，何时已乎？”葛天民曰：“天定胜人，人定亦可胜天，吾主应南极之象，仅牛女翼轸之分，国虽偏安，亦建王业，非人事成于下，而天象着于上乎？但气运似甚迫促耳！”国昌即掩其口，天民遂不复言。国昌私告天民曰：“吾昔在房州涪陵祠，梦遇艺祖，示以识语云，建阃固圉，开府从龙，三五播迁，六六一统，首二句已应闽中广南之事。三五播迁者，应主上十五岁航海播越之意；六六一统者，大约仅三十六年，仍归一统耳！而秦王亦示语云：重建越王台，玉关不肯开。</p><p>　　燕京承暗统，南去复南来。</p><p>　　首尾三句皆应，惟燕京承暗统一语，不省。且姑俟之，久而必应，子勿妄言。”天民许诺，二人遂归。                                                  </p><div class="mbppagebreak"></div></body></html>