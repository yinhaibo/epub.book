<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第十二回 走占城涪陵返国</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第十二回 走占城涪陵返国</span></h2><p>　　第十二回走占城涪陵返国</p><p>　　当时日本大将越乞纥干，统接应兵至扶桑，犹见波涛汹涌，无不骇异。沙咤鲁令将二十余座轰天雷，安布赤金崖前，永镇此岛，扼守要害，班师回国。白石濑、嘿渊、-底鳌，闻师凯旋，一齐回兵，国人鼓舞称庆，皆曰赵宋王之赐也！国王更喜不自胜，饮至策勋，大宴群臣，尊涪陵首座。国王举觞上寿次及文武。涪陵接庄在手，转涕泗横流，喟然叹曰：“可怜蒙古十余万生灵，一旦淹没，中心惨怛，上国酌酒相庆，赵某焉能入唇？”国王曰：“不然，蒙古自遭谴责，于尔我无与。赵王怜念及此，异日定仁慈之主也！”涪陵逊谢，终是不说。因以为将好杀，戒诸武将。国王感动，亦泫然泪下。大夫纥搭进曰：“赵王德音，诸公自当铭心镂骨。然赵王在下国，累施覆载，更生有庆，又多设良模，遗我成法。使下国风气变易，岂可无以报德？”赵王异日登极，下国不辞万里，自当岁岁入贡不休也！”涪陵亦谢，勉强尽欢而罢。</p><p>　　数日后，辞别国王，欲往占城。国王大惊，声泪俱下，曰：“下国若非赵王，焉有目前景象，所遗成法，永久世守。然赵王回国，如龙跃天衢，振翼云汉，亦大庆幸事，未敢强留，愿得早正乾坤，永定正朔，海外与有荣施。”命文武整备海舰，送往占城，略酬万一。涪陵固辞不许。次日国王率同文武，离城百余里，祖饯海岸，送者如云。文臣武将，无不下泪，各部号吼如雷。嘿渊、-底鳌二将感救死之恩，定要送往占城。涪陵不许，二将便欲拔剑自刎，涪陵惊泣许之。与国王再三珍重而别。二将登舟，拽满风帆，望南漂去。国王及众文武，方始回国。却说占城国有辖土，曰金城堡。地广人稠，路扼冲要，前临紫泥岛，左拒交趾，右达暹罗，其地东方朔所谓紫泥海也。</p><p>　　堡中番汉杂处，又当冲要，交广通商，宋末避难者，往往居此。</p><p>　　时有枣阳人孟来酚者，以襄阳被围时，随其父挚家避兵至此。</p><p>　　父名琪，理宗时，官防御使，孟宗政侄也。迁金城堡，数年遂卒。一母一妹，侨居海外，母氏向贤而有远识，父子避乱占城，皆母氏意也。妹名丽蓉，亦美而有才，修洁闲雅，举止雍穆，慨然有丈夫志。每言渠为男子，定当为炎宋复仇，继伯父之业。</p><p>　　伯父者，宗政之子珙，为宜抚，镇江陵，大兴屯田者也。来-曰：“不然，凡女子多言能为男子事：即为男子，又恐须眉而巾帼矣，所谓大言欺人也！”丽蓉笑曰：“弟能量姊乎？姊终为常人妇则已矣，然姊终不为常人妇。”二人反唇相讥，其母怒止之。来-年近弱冠，豪侠有胆力，亦慕其叔祖宗政之为人，读其书，想其行事，有击碎唾壶之风。然母氏方严有法，不敢犯。</p><p>　　一日遇乐兄弟由暹罗而至，恰遇来-，具陈桑梓，来-奇之，款至家中，二马升堂拜母，誓订骨肉之交。二马年俱稍长，来-以兄事之，遇乐备言在暹罗国，失散小主涪陵之故，来-惊喜曰：“炎宋尚有人耶，占城不闻禁锢搜拿之命，逃在占城，或未可知？弟兄当共往物色，访归故土。”次日辞别其母，三人携手而去。</p><p>　　却说金城堡有一人，姓铫名宏，虎而冠者也。相识俱狐狗之属，若鲍士-、佟泰、费儋、鲜于典等皆是。堡中每每以强凌弱，鲸吞虎视，夷民敢怒而不敢言。而铫宏尤有势力，诸人皆谄附之，豪霸金城，罔不慑息。堡内有令狐威者，亦宋人避难者也，年逾五旬。一子名韬，尚幼，膝前惟二女承颜，以供朝夕。长琼英，次琼华，俱明眸皓齿，有天姿国色。令狐威闺训维谨，二女亦娴懿则，养亲抚弟，殷勤备至。忽一日酋豪铫宏经过，二女未及避躲，铫宏一见，魂爽飞越，喜出望外。自此每遇令狐威，便十分承顺，屈己款洽，遂有求姻之意。令狐威伟岸风骨，并不假以辞色。铫宏又浼鲍士-、费儋二人，再三关说。令狐威坚拒不允，且曰：“某本宋人，侨居贵国，中原肃清，即还故土，此事万难从命。”鲍、费二人，败兴而去。</p><p>　　铫宏又羞又恼，暗思铫某在金城，岂屈己下人者哉？以礼相求者，念女异地羁旅也。受此奚落，遂起不良之意。鲍、费二人又怂恿之，宏意遂决。</p><p>　　一日正值令狐威出外未归，宏率多人排阖而人。二女无所逃遁，被众人一拥围住，擒获就走。英、华抵死不从，狂呼不已。幼弟韬，年方十岁，亦号泣呼救。堡中人见是铫宏，谁敢出头？喜得令狐韬孺子虽幼，却有急智，大呼众人休助桀为恶，铫宏之死期至矣。铫宏怒甚，令狐韬曰：“适见空中有金甲神将，传言铫宏恶贯已盈，命尽今日日中。”姚宏听罢，慌忙伏地，望空乞命。盖夷人信鬼，其性然也。众人被骗，皆欲散走，惟鲍士-、费儋二人，擒定英、华不放。正在危急，忽来二大汉，官目昂嚎，面貌狰狞。三拳两足，竟将鲍、费二人打倒。</p><p>　　又一小后生，上前将英、华护定欲行，突时夷鬼散者复集，足有百余人，团团围定。又有佟泰、鲜于典手舞梢棒打来。二汉子赤手奋勇抵住，鲍、费二人忽地起身，将后生拿住，方欲榜掠，突来马遇乐，打开众人，一眼认定后生，正是涪陵公赵晟。</p><p>　　心头火起，披靡直入，来救涪陵。孟来-能识令狐二女，随与马遇阳各负其一，并幼子韬，送往孟家去了。二汉子大吼一声，各夺器械，丢开架子。铫宏等俱受重伤，抱头乱窜，胁从者皆一溜烟逃走。涪陵见了马氏兄弟，不胜之喜。二大汉即日本国之嘿渊、湃底鳌也，送涪陵，由金城起舵上岸相遇。数人正欲叙旧，忽见令狐威飞奔而来，哭拜在地，深谢救援之恩。马遇乐曰：“此位即故宋之赵涪陵公也。”令狐威慌忙再拜稽首，涪陵扶起，孟来-一齐邀至家中，二将不知就里，涪陵一一说知。来-喜甚，重相叙礼，自是置酒高会，各言别后之情。次日二将辞归日本。涪陵依依不舍，厚赠之，不受。令狐威亦十分感戴；与众人齐送至海岸而别。</p><p>　　涪陵逐日与马遇乐等各处游览，见占城风气景物，又与诸国悬殊。令狐威领二女归家后，涪陵、遇乐屡过其门，叩以家世。令狐威谢曰：“威从兄令狐概者，曾知广德军，威在理宗朝，亦判台州。因劾贾平章公田一表，为似道罢归，避祸来此，缄口不言国事者，二十余年矣！”言毕泣下，涪陵亦泣曰：“国家不幸，崖山殄灭，岂尽天命，抑亦人谋，当年如公者，能复几人？”威逊谢。自言其从兄概，不忠于国，明知广德乃临安右臂，临难苟免，望敌而逃，朝廷养士百年，将何用哉？令狐氏可谓无色矣！马遇乐代为扼腕。一日涪陵、遇乐招饮其家。</p><p>　　酒酣，令狐威起曰：“威乞一言，万勿见拒。威海外漂？白，苟延残喘，荆妻早逝，所生弱息，粗知女红，鄙陋在夷。前日不逞之徒，尚思鱼肉，此亦未了之事。威欲屈殿下，权执柯斧，马兄亦代令弟主盟。况马、孟二英雄，深劳救援，未敢过望，聊以报德。”遇乐起谢曰：“幼弟不娴礼教，恐负所托。”威曰：“老夫志意已决，且弱息既蒙振拔，此外万无他适之理。”涪陵大喜，极力赞成，尽欢而散。至孟家说知，向夫人喜不自胜，定聘纳采，不日成婚。马遇阳、孟来-二人遂联姻娅，马、孟共处一家。</p><p>　　涪陵主焉，隐身堡中，且常以信义感化夷民，占人悦服。</p><p>　　盖此堡离国中三百余里，属占城北境，去交趾不远。交趾占城属郡也。交趾之民，为占城役，岁供租税，皆经堡中。交趾极东则界广南之钦、廉二州矣。交人至堡，涪陵细访广南消息。</p><p>　　交人言广南今有狄参政威望素著，盗贼屏息，讨平巨寇，甚得广人之心。海运已通，道路不梗矣。涪陵思归，与二马至海近试试风色。登舟方拽帆解缆，忽飓风大起，柁师慌忙下碇，几乎颠覆，涪陵触动一物，随手探怀，谁知乌有？涪陵一时嗒然若丧，错愕不知所出。二马惊问之，则真腊国所得之定风珠也。</p><p>　　涪陵欷-不已。二马曰：“宝珠即价未重连城，何自伤若此？”涪陵曰：“失珠何足惜，内有藏珠帕，乃暹罗逃命时鲛人所赠物耳，珍藏其帕者，示不忘患难于安乐也。”遂上岸不乐而归。</p><p>　　先是令孤氏二女在孟家避难，丽容与琼英、琼华相得，有若骨肉，向夫人亦爱若己出。：不日遂归，丽容母女犹眷恋不已，至是成婚，鸾凤并巢，马遇阳亦寄其家，三人仍复聚首。</p><p>　　英、华兼通词翰，属笔之下，姊妹互相旗鼓，工力悉敌。字卫夫人争写坐位至精巧，女红乃其余事。丽容惟喜观书史，不恒以笔墨见长，然属思每一脱稿，英、华俱拜下风，以是益敬之。</p><p>　　丽容每规英、华曰：“凡女子宜观女诫女史并《烈女传》等书，以贞德性。至吟风弄月，乃不过消遣逸兴耳，所重者不在此而在彼也。”英、华佩其言，奉如傅焉。</p><p>　　一日三人偶经门首，丽容拾得一物，启视之，内一珠大如鸡卵，状有鳞窍，黑色而有光，灼灼可鉴。视其帕似罗非罗，似-非-，柔软若无物。三人大异之，丽容置帕水中，水各分裂，讶曰：“鲛绡也，物若非出水中，岂有毫不沾濡之理。量此珠亦是珍产。”遂什袭藏之。后闻涪陵失珠，琼英与遇阳言其故，遇阳喜曰：“殿下镜台之兆，其在此乎？”琼英曰：“向夫人久含此意，未便发泄。当与吾父商之。”遇阳然其言。</p><p>　　告令狐威，威笑曰：“此奇缘也。”遂力肩其事，请之涪陵。</p><p>　　涪陵初不之许，既而曰：“珠帕所关，即我夙缘乎？鲛人一物，更为我作之合耶。但海外淹滞，身无长物，即以鲛绡之帕为质，定风珠尚当还我，以便浮海归国。待有建树，乃订星期。某若碌碌终身，不复问此帕也。”令狐威说知盂家，则琼英已备颠末为之先容矣。向夫人闻涪陵已允，大喜过望。且闻欲归，大开华宴祖饯，回其定风珠，并以礼物副之。</p><p>　　遇阳与琼英伉俪虽笃，未便同归。令狐威亦年迈子幼，门无应僮，不免冷落，遂移近孟家别室而居。遇乐、遇阳始谢来-，约以异日，努力功业，离了金城，护定涪陵望国而归。                                                  </p><div class="mbppagebreak"></div></body></html>