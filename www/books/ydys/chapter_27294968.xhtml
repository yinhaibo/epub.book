<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第六十四回 七星岩焦芳殉节</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第六十四回 七星岩焦芳殉节</span></h2><p>　　第六十四回七星岩焦芳殉节</p><p>　　长沙节度使寇复雷，一日闻元主诏广右进兵，将欲伐宋。</p><p>　　暗思不如先发制人，即调集所属将士，若廖云、王彦、傅突、吴广、屈突申、洪时锦、焦芳、斛律亢宗等八将，共征兵二万有余。寇节度即拜斛律亢宗为都押牙统制，总摄军事。焦芳为前部；吴广、王彦为后应。</p><p>　　次日起程，有前队焦芳领兵三千，由营阳江华县，直过临贺岭，一股锐气，横冲直捣，攻破富川县，遂抵平乐。平乐府守将王良楝，与焦芳大战于凤凰山。宋师久练，所向无敌。王良楝竟为焦芳所杀，元兵大败。宋师遂拔平乐。斛律亢宗大军始到，所属州县，传檄而定，随告捷于长沙。寇节度甚喜。即命骁将曲逊，运粮直赴平乐，斛律统制遂进兵苍梧。宋师约束严明，军民无犯，经行处，百姓欢呼于道，馈饷络绎不绝。前队焦芳兵至苍梧县，隔江下寨，是夜忽见前山，火光烛天而起。</p><p>　　焦芳着惊，下令军士，勿得妄动。叠次见火，直至天晓，并无兵至。次日访之，始知此间有一山，名冲霄山，每三五夜，辄见火光。相传以为南越王赵佗，藏宝剑于山阿，故夜深腾光也。</p><p>　　焦芳喜曰：“剑气冲霄，我兵之兆也！必下苍悟矣。”苍梧太守管城璧，有文武材，兵屯城外，阻住宋师。焦芳候大军一到，遂渡南江，与元兵决战。管太守望见宋师，严阵以待，焦芳更不打话，挺枪跃马，身先士卒，管太守挥刀迎敌。不一合，元军两翼伏兵，从左右杀出，焦芳全队，被围垓心，斛律统制已到，即命屈突申、洪时锦二将，引兵杀入接应。焦芳奋勇杀出，元兵遂溃。管连城约住后军，徐徐而退。两军略有损伤，管连城见宋师严整、且众，自知不敌，入城坚闭固守。暗令一军，截断宋师粮道，俟粮尽从后击之。斛律统制见深入重地，亦虑及此，令后队吴广、王彦一军，紧屯隘口，不时巡哨打探。一日元兵被二将杀败遁去。斛律统制遂督将士，围定苍梧，一时军中造起——车、飞云梯、炮车、撞竿等项。管太守随方御敌，城不能下。焦芳偶然触动火光烛天之兆，见城上所设木幔楼槽，高与云齐，遂用火箭，以小瓢盛油，灌石端，射城楼槽板木上，瓢败油散。因以箭镞内竿中，射油散处，其火立燃。复以油瓢续之，楼橹尽焚。又闻城中囤积甚多，先用雀杏子，中空，以艾实之，系雀足上。加火，于薄暮群飞入城，向囤积庐舍栖宿。</p><p>　　一时火发，管太守救应不及，军心遂乱。斛律统制即驾四轮车，立桔槔于上，令-卒蚁附而登，焦芳刺翻数人，奋勇上城，军士继之。管太守知事不济，自刎而死。元兵死者无算，余皆降之。斛律亢宗入城安民毕，令将管连城葬之，即遣洪时锦、廖云诸将，徇岭溪藤容等县，不日皆下。养兵数日，命健将守定。</p><p>　　前队焦芳又引兵直过浔州，此时桂林府行省参政蒯毅夫已得元主之诏，兴师伐宋。忽闻宋师入境，攻陷平乐、苍梧二郡，大惊。急料兵于榕树门下，令将士选大将一人，须智、信义、勇贤、明者，主之。副将二人：一主军粮；一主马粮。智、信、仁、勇、忠义、平直者，主之。总管四人：二主虞侯；二主押衙。严勇谙识军容者，主之。子将八人。明行阵金鼓，晓部置者，主之。大将别凑八人，兼十六人。副大将总管，别凑并同。</p><p>　　此外用判官二人，以沉毅深密者任。至偏将军一人，以勇猛果——敢，力敌万夫者，主之。副偏将二人，子将四人，以明旌旗金鼓节令者，主之。城房二人，判官一人，虞侯押官各二人，诸将领俱已充备。而惟大将无人，蒯参政遂自主之。始简阅行伍各队士卒，每五十为一队，各依队次，解幡立队伍，相去各十步，分布使均。其驻队塞空处，去前队二十步，列布讫，诸营士卒，俱令向大将麾下听调度。每隔一队，定战队，即出向前，各进五十步。听角声，第一声绝，诸队师一时散立；第二声绝，诸队一时拿枪张弓，卷幡拔刀；第三声绝，诸队一时举枪；第四声绝，诸队一时跪膝笼枪。坐看大将黄旗，耳听鼓声。黄旗向前，亚鼓声动，齐向前到中间，一齐喝杀，齐入，败退，败讫，可趁行三十步，审知贼徒丧败。马军从背逐北，闻金钲动，即须听去，行膊上架枪侧身回身，本处散立。第一声绝，一时拿枪，便解幡旗；第二声绝，一时举枪；第三声绝，一时旗队，一看大将处两旗交，即五队合为一队，便是二百五十人为一队，其队法及解幡举枪旗队斗战法，并依前；一看大将处五旗交，即十队合为一队，便是五百人合为一队，其队法及卷幡举枪旗队斗战法，并如前。听第一声角绝，即散二百五十人为一队，如此三度，散毕，士卒俱听大将赏罚进止。第三声角绝，始令从头引队伍还军。蒯参政见坐作进退，指挥无不如意，伍长什长。督兵俱各遵令。连日又将步战船战法，逐一教演，见可以战。</p><p>　　蒯参政遂自掌中军旗鼓，令偏将军樊飞豹作先锋，充头队。</p><p>　　又令副将羊雷、朱光斗领兵押后。自统四总管。曹豹、王淮、周-、范琼，领大军三万。犹未起行，探马又报得浔州已失。</p><p>　　守将府尹，俱已尽节。宋师目下，攻打横州甚急。蒯参政顿足曰：“敌兵神速至此，急引军直抵南宁驻定；立檄前队樊飞豹，速救横州。”时宋将焦芳，引军围困横州，城垂破矣。忽樊飞豹一军救至，横州之围遂解，而横州守将樊飞彪，乃飞豹之弟，手足赴援，相见甚喜。飞豹曰：“参政大军，现屯南宁，宋师不足虑也。”弟兄计划已定，次日引兵搦战。</p><p>　　宋师大至，飞豹、飞彪，弃城而走，兵败宝华山。飞豹、飞彪既离横州，斛律统制乘势遂取横州。飞豹、飞彪，忿来争城。廖云、傅突，双马出战，不三合，樊飞豹大喝一声，傅突措手不及，被飞豹斩于马下。廖云大惊，虚掩一枪，方欲败走。</p><p>　　樊飞彪随手一枪，已中廖云左腿，负伤而逃。斛律亢宗怒发如雷，横槊而出。焦芳忿焰中烧，一槊一枪，战退二将。飞豹、飞彪引军败走。斛律统制催动后军，极力追袭。焦芳一马当先，恨不飞擒二将。迤逦直追数十里，转过一山，忽报元将转抄在后面，阻定统制大军。焦芳猛省。即令人打探，则前面已入山峪，俱天生石壁，无路可进。焦芳着急，遂令众军攀萝附葛，沿壁而上，且逾此险，更作理会。谁知峪中，周围相连七山，袤延十余里，皆危崖孤悬，峭壁如削，石洞玲珑，惟谷口犹可攀援，余皆猿鸟不下。而峪口经行处，已为元兵用巨石阻塞，并无出路。焦芳又命众军，往岩后寻路，则背枕槎江之水，汹汹涌涌，奔腾有千里之势。焦芳一军在山头，左旋右转，如蚁行磨上，寻思无计，满望斛律统制兵入援，一连十余日，军士死者过半，余多病不能起，焦芳肉颤心惊，偶至岩前，见立一石碣，上书曰：上为七星岩，下有槎江水。</p><p>　　伏兵犯太陰，宋将至此死。</p><p>　　焦芳看毕叹曰：“吾一时轻进，为敌所算，其死宜矣！惜吾不能扫平广右，与宋主成大业耳。”遥望武都再拜，自刎而死。                                                  </p><div class="mbppagebreak"></div></body></html>