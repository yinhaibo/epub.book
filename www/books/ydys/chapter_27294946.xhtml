<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第四十二回 梅参政淮南召兵</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第四十二回 梅参政淮南召兵</span></h2><p>　　第四十二回梅参政淮南召兵</p><p>　　元世祖至元二十七年庚寅，各路地大震，武平尤甚。压死官民等七千余众，坏仓库局四百余间，民居不可胜数。江陰、宁国等处大水，百姓转徙流离者四十五万余户。时世祖年七十有六，春秋既高；内有弘吉刺皇后专政；外有诸王驸马并阿合马、塔即古、阿散等，表里为奸。尚书省与征理司钩考百司仓库钱谷。无非贪饕邀利之人，蚤扰各处。民不聊生，盗贼纵横。</p><p>　　有行台侍御吏程文海入奏，帝不省。兵部尚书董文用与平章不忽木二人齐奏曰：“江南守将耶律渊、石中孚与贼连战皆捷，寿阳锐气沮丧。今石中孚年老病卒，仅耶律渊一人，应接不暇，恐贼势复炽。陛下曷不委将协征寿阳，平定江南，在此一举。</p><p>　　机会不可失也！”世祖允奏，随有议郎程鹏飞进曰：“左都督梅殷，从太傅伯颜出征最久，历练知兵，可当此任。”世祖从之。诏以梅殷兼行省参政，协同耶律渊征寿阳，觞之便殿。文武送至蓟门邮亭。梅殷举手谢众曰：“殷若灭贼，则回军有期。</p><p>　　不然，则朝天无日。”文武为之动容。梅殷奉旨，自望安丰路而去。且说淮王秦锡帛，自失宁国等处，与贾智深议曰：“联盟汉阳，结为唇齿，竟不足恃。方今惟广南兵最强，号令严明，所向无敌。莫若姑示顺从，借为声援。以观其变。”遂遣莫绥猷奉书币纳降，愿为内附。且以次子秦梓为质。莫绥猷直达翔龙府，禀见涪陵王。参拜已毕，将书币呈上，并达淮王之意。</p><p>　　有韩昭、马遇乐、皇甫-三臣欲纳其降。涪陵王本不悦秦锡帛，因不欲却其来意，婉言谢曰：“广南寿春，间关阻隔，江右微近，仅堪自守。上国士马精强，何虑元师？况古者虑人不从，则为盟誓，盟誓变而为交质，皆由未能相信故也。苟忠信以将之，便当推心置腹，诚实相与，如青天白日，何自怀疑义，而用质子为哉？”乃厚赠莫绥猷，以温语遣之。恰值梅参政协征淮南之信亦到寿阳，秦锡帛益急。又遣使以犀角带、象牙梳、珊瑚枕、龙凤镜四宝来献，且请江右等处遥为声援。涪陵王笑曰：“地土且不受，何有于珍玩？孤正有事于四方，所需者文武才略，所用者谷粟布帛，他非所好，悉却之。”使者不敢停留，离了广南，急回寿春。路经临淮，遇颖川豪士刘汉杰。见使者押扛礼物，光芒外射，知是异宝，惊讶不已。又见上有淮王旗号，大喜曰：“此人口馒首也！”一声呼哨，庄客家奴数十人打散舁夫，一拥夺去。使者星夜逃回寿春，禀知淮王曰：“故宋不受礼物，亦不肯声援，礼物押回，行至临淮，被强人夺去。特来请死。”秦锡帛只急得双目直瞪，咆哮大怒曰：“孤不惜重宝，求援与国，何不沿途小心？有辱使命！”立将使者斩之。唤过邢士龙，命率三百轻骑，夺回重宝，拿获强人，不得有违。贾智深急谏曰：“不可，临淮颖州，乃系元人地土，焉可去兵？此宝已失，量难夺回。大王且速议御敌之策，若复凤阳，数宝自有下落。”秦锡帛恚曰：“珊瑚枕、犀角带，俱海外异产，价值千金，不足为奇。龙凤镜乃先太师未第时，与同窗数友偶游石镜山，遇一异人，见先太师，惊问曰：“此长脚者何人也？”众告以姓名，异人愀然曰：“此人他日贵显无比，但不克令终耳！”先太师拜恳以保全之术，异人因出古镜一枚曰：“此石镜后身也，有此一镜，可保首领矣！”先太师拜谢而归，见此镜无甚奇处，惟镜背有龙风交互之文，故呼曰：“龙凤镜。”镜面亦模糊不甚光华，但不时张望，屡有警报。</p><p>　　靖康中从二帝入金，见镜中诸臣、文武皆被囚。而先太师独不然。后果得还国。绍兴二十年正月朔旦，将入朝，忽镜中见一小校，执利刃甚怒，及入朝，果遇施全行刺，不中被获。家世珍藏，洵稀世之宝也！今故宋幸灾乐祸，求援不与，显然欲我鹬蚌相争，彼坐受渔人之利也。孤意欲分兵伐宋，以图江右等处，一面抵敌元帅何如？”贾智深连声曰：“不可，不可。劳师袭远，万难成功，是又生一秦矣。目下惟先发制人，趁元兵未到，令耿星星仍由吴兴袭南陵，张师旦由宿州袭临淮，邢土龙由广德袭六安州，三路并进，亦牵制之一策也。”</p><p>　　秦锡帛从之，下令去讫。惟张师旦袭临淮一支人马，正遇耶律渊引大队抵住去路。张师旦暗思：江南惟一耶律渊知兵，若不除之，终为寿阳之患。张师旦遂整饬人马，直与接战。耶律渊横刀勒马而出，张师旦遂与交锋，不数合，大败而走。耶律渊按兵不追，张师旦休兵复战，终不能胜，接战数日，连战皆北。耶律渊颇易之，兵屯临淮县高唐馆之南。是夜，恍惚若老将石中孚进营，约与入朝，方欲问此间托付何人，石中孚不答，忽然惊觉，乃是一梦，甚异之。</p><p>　　次日，闻左都督梅殷奉旨来征寿阳，又报贼将张师旦搦战，耶律渊大怒曰：“誓当扫除妖魔，陛见元主，方显将略，”舞刀跃马而出，马忽失前蹄，将耶律渊掀跌在地，众家将慌忙扶起，齐谏曰：“今日将军出马，恐有不吉。不如休兵数日，候梅参政到，一同破敌何如？”耶律渊叱曰：“我往彼亡，何不吉之有？大将临阵，凿凶门而出，宁问祸福耶？”家将不敢再言。耶律渊一股锐气，按纳不下，恨不一刀一马，踏尽贼兵。</p><p>　　张师旦望阵先逃。耶律渊追过渔台，濠梁左右，芦苇成林，时秋风骤起，满目荒凉。不觉心动，问家将曰：“此非战国时庄子休观鱼处乎？”家将曰：“然”。言未毕，获港蒲丛中伏兵四起，大呼曰：“休放走了耶律渊！”耶律渊顿足叹曰：“吾一时轻敌，中贼计矣！”贼兵万弩齐发，张师旦抄在后面，阻住归路。可惜大元名将，竟为张师旦所算，射死于观鱼台下。</p><p>　　张师旦拨回人马破了临淮；不分星夜，仍旧复了凤阳；报捷寿春。秦锡帛大喜。遂命三子秦楠领兵同守凤阳，张师旦进爵有差。不日又报耿星星袭破南陵，邢士龙亦占了六安州。安丰路大震，日渐强盛。兵势复张，及梅殷到日，各路失陷已三日矣。</p><p>　　梅殷闻报大惊。忙令三军，与耶律渊发丧，表奏元主，为之请荫。驻兵合肥，调集各路将佐，大阅士卒，不上万人。讶曰：“行伍全然不整，焉能破敌？”下令：“一面召募，一面征调，再议征进不迟。”</p><p>　　且说颖川刘汉杰，年逾四十，尚无子息。因至栾城妻舅韩氏家，回归，路遇淮使，夺得贡物，急舁回白鹿庄。启椟一观，见犀角带、象牙梳、珊瑚枕，皆稀世异宝。不胜惊喜。又一古镜，斑驳陆离，不甚光华，暗思：此系贡物，必有异用。就床前悬之。是日，重赏庄客，大犒家奴。自与妻韩氏，亦就中庭，设宴庆贺。韩氏曰：“我家世居白鹿庄，纵遇凶岁，不受饥寒，焉知非前人余庆，但已过壮年，尚无子嗣，未免形影相吊耳。”汉杰曰：“古人云：‘无官一身轻；有子万事足’。惟此最为难耳，但刘氏世多修积，不应绝嗣，若获早岁抱子，慰我属望，庶得桑榆晚景之靠。”韩氏曰：“前者妾曾于莲花院弥勒佛座下，布施金钱二十万，祈福求嗣，近来腹痛隐隐，早晚间若得分娩，实叨神贶。”汉杰曰：“若得刘门有后，誓当皈依佛前，朝夕礼拜，以答神庥。”夫妇饮至更深而罢。是夜星光朗耀，香气袭人。韩氏果然分娩，竟举一雄，面目峥嵘，日角有光，试啼声，英物也。刘汉杰大喜，急向神前，叩祷拜谢。</p><p>　　次日即命仆从，辇钱至莲花院，酬还神愿毕，回归。路遇故人赵豹、薛超，问：“何往？”二人皆言：“往合肥投军效用。”汉杰正喜得子，挽留至家，当轩酌酒，十分款待。二人亦举手称庆，畅饮大醉。刘汉杰乘兴言曰：“贤弟辈欲投军自效，固属有志勤王。但当今势变难料，盗贼纵横，朝廷多不之理，况四帅虽死，五奸犹存，蚤扰天下。激厉英雄，多从草泽中崛起。贤弟既到合肥，当见机而行，慎勿拘执。”赵豹、薛超齐声曰：“某二人不过借此机会，一观朝廷气运何如耳，安得如仁兄脱然事外，东山高卧哉？”汉杰曰：“非愚兄偷闲自乐，见大元机局，已约略可知矣！但贤弟辈皆有用之才，入军投效，自当选拔。”三人促膝谈心，至次日珍重而别。赵豹、薛超，行至中途，又遇泰州杨进、娄县徐有芳、海门魏镛，皆往投军，五人同至庐州合肥县，直渡巢湖，闻梅参政兵屯藏舟浦，凡投军者，皆先入亚父馆注名，申送营中，考验收用。赵豹、薛超等注名已毕，见悬挂榜文云：安丰路行省参政兼统制兵马招讨使左都督梅为召募事宜，晓谕军民人等知悉，所有各件才艺，胪列于后：其一、熟谙兵法，深明韬略，可为元戎者。</p><p>　　其二、骁勇过人，斩将搴旗，可为先锋者。</p><p>　　其三、武艺出众，才堪驱使，可为散骑者。</p><p>　　其四、谙晓天文，善占风候，可为策划者。</p><p>　　其五、素知地理，深通险易，可为向导者。</p><p>　　其六、心术公平，为人正直，可掌纪录者。</p><p>　　其七、机变精明，动能料事，可与议军情者。</p><p>　　其八、语言便捷，足能动人，可以为说客者。</p><p>　　其九、精通算法，毫厘不差，可以掌书记者。</p><p>　　其十、多读诗书，以备顾问，可为博士者。</p><p>　　其十一、素明医学，神圣工巧，可为国手者。</p><p>　　其十二、善能驰骤，探听机密，可为细作者。</p><p>　　其十三、掌管钱粮，出入有经，可以给军饷者。</p><p>　　以上十三件中，凡有晓一件者，即赴亚父馆注名，申送幕府，听候考验，果称其实，立即重用，不拘资格，尽心王事，务图报效，懋著功绩，不次超擢，封候相，悉在此举，敬兹告示，晓谕通知。</p><p>　　至元二十七年月日押五人看了榜文，投入幕府，梅参政委牙将验过，皆录入裨将，以次擢用。旬日，梅参政又召集军士万人，不时检阅，躁练精熟，乃发令箭三支：一调京口都督彭悦，进广德州；一调徐州钤辖戚磷，赴六安州；一调松江统制裴金仙，取宁国。自领大军，直捣凤阳，由和州而进。                                                  </p><div class="mbppagebreak"></div></body></html>