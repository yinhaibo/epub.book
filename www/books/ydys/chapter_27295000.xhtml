<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第九十五回 张士诚贩盐起泰州</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第九十五回 张士诚贩盐起泰州</span></h2><p>　　第九十五回张士诚贩盐起泰州</p><p>　　元监察御史张士宏奉诏聘宋。闻广王莹即位，改元景新，是为穆宗。以白映雪为左相，令狐韬为右相，马遇乐为枢密正使，岳坤为枢密副使。时老臣文武，若司马肃、皇甫-、葛天民、李穆、韩昭、刘-、岳镇等皆卒。穆宗甫即位，见元主入贺，甚喜，厚待士宏。亦遣议郎甘霖奉使答之，传诏以景新二年，出巡六镇。</p><p>　　是时，六镇节度使，四营都部署，叠经更换，如延平节度使石城侯刘瑛、建昌节度使南靖侯韩搏虎、长沙节度使宁武公寇复雷、肇庆节度使安澜侯马遇阳、广右节度使威武大将军常宁侯高耀卿，俱薨。惟岳州节度使总领卫大将军种世虎如故。</p><p>　　四营都部署，则靖海营李继业、神策营庹靖、天策营陈同、神武营史进、翔龙府留守司开国侯张怀亮、杉关元帅太尉益阳侯韩靖夏，俱更调数次。文教武功，渐次不及重康、隆熙之初矣。</p><p>　　后穆宗闻潞安王上都袭位，大喜，诏以司徒上官诚、参政樊东楼二人，赍礼物往贺。</p><p>　　是时，集庆路花山贼大掠江陰镇江等处，盗舰往来江边，莫敢如何，耶律霸驻兵通州泰兴间，阻定江海门户，急请许参政檄各镇将校，协力捕剿。许有壬即调戚芳、李典、王、姚匡四将，各领兵一千，相助剿贼。而花山贼首莫天夜、戎无敌、耿冠军等，凡三十六人起事，前至建康劫宝藏库者，即莫天夜等也。天夜自号为英老虎，戎无敌自号为巨无霸，耿冠手即耿星星之子，星星死于海岛，冠军出没江海，新附贼党，自号为耿天王。余贼亦皆有诨号，与梁山泊情形相似，聚众数千，横行州郡，商民苦之。有戚芳、王二将，合兵至常州，与耿冠军大战于武进县孟城山。王不敌，为耿冠军所杀，元兵大溃。耶律都督闻之大惊，急令裨将等紧守海门，自率兵倍道而进，又与贼战于丹阳，伤其头目数人，贼兵夺气。姚匡一军，又在洪泽湖为戎无敌等所败。时贼已蔓延各郡。耶律都督顾此失彼，乃-流而下，思以重兵截扬子江口，行至青龙湾，不防贼兵猝至，耶律都督亦为莫天夜所败。耶律霸不胜忿怒，檄众将合兵于海州，誓与死斗。莫天夜、耿冠军等闻之，竟纠合贼众，直夺海州，攻破其城，掳掠一空。时耶律都督兵犹未至，莫天夜等又大获全胜，遂屯兵海门，三十六头目俱微服偷过广陵，欲游琼花台，私探扬州。道经茅山，偶遇推车运辇者数百人，各持弓矢，荷戈矛以行。莫天夜等视之，乃盐徒也，不以为意。</p><p>　　忽内有三人，拍马当头，大呼曰：“此花山贼也。”呼哨一声，一齐围定。莫天夜等忙掣出兵器抵敌，殊三人勇不可当，战不数合，莫天夜中枪身死，耿冠军被斧劈落马，其余死者亦众，伤者多为所擒。盐徒打探贼党尚在海州，乘势追过海门，贼众闻耿天王、莫老虎皆死于其手，望阵先逃，余者皆鸟兽散。比及耶律都督兵至，贼已肃清。令人访杀贼者为谁，盖即泰州之张士诚、土德、士信也。大军既集，无所攻杀，惟抚定疮痍郡县而已。耶律都督深以为耻，叹曰：“朝廷养兵数十年，而贼乃平于贩夫，我辈都应愧死。”引兵而归。</p><p>　　且说张士诚本泰州白驹场亭民，家赀巨富，贩盐为业。两弟士德、士信，膂力过人，亦有权略。诸子张龙、张虎、张熊、张虬、张彪、张豹等凡十七人，无不骁勇善战。又有吕珍、韩敬之、李伯清、纪世熊、金镇达等智勇足备者数十人，为之爪牙。故士诚负贩所经，盗贼不敢正视。士诚每抚枕自叹曰：“天下荒乱，草泽中非无英雄，惜乎，蒙古不能驾驭耳！”至是，无意间大破花山贼兵，益轻朝廷，潜蓄不轨之志，多结亡命，俱列部曲，仍以贩盐为名，往来苏松京口间，常谓其妻刘氏曰：“姑苏台，馆娃宫，去此不远。吾大事若成，当于苏州立国，建一楼曰齐云，为汝宴酣之所。”又谓两弟曰：“吾他日起事，其在高邮州乎？高邮有三十六湖，以受七十二涧之水，又有形胜可控，苏、松诸郡俱可顺流而下。”土德、士信皆以为然。</p><p>　　遂日与宾客诸子，谋方略，制器械，布腹心，收爪牙，聚糗粮，——乎不日，欲乘长风，破万里浪，投鞭断淝水之流矣。                                                  </p><div class="mbppagebreak"></div></body></html>