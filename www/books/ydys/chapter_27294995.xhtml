<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第九十一回 赵完普焚香告天</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第九十一回 赵完普焚香告天</span></h2><p>　　第九十一回赵完普焚香告天</p><p>　　元泰定四年，诏皇子允丹藏卜往智泉寺受佛戒。帝则御兴圣殿，受无量寿佛戒于帝师辇真吃刺思，郊庙祀事，概用大臣摄祭，监察御史赵思鲁以大礼未举，遂上疏：言天子亲祀郊庙，所以通精诚，迓福厘，生-民，阜万物，百王不易之理也。陛下宜讲求故事，以格纯嘏。</p><p>　　一时御史台臣莫不交章上奏，极论此事。泰定帝览疏不悦，群臣不敢复谏。</p><p>　　时西僧佩金字圆符，络绎道路，驰骑累百，传舍不能容，则假馆民舍，而因以驱逐其男子，奸滢其妇女，民皆苦之。有奉元一路，经西僧往返者，百八十五次，用马至八百四十余匹，较之诸王行省之应供，十多六七。驿丞无可控诉，台察莫敢谁何。有帝师辇真吃刺思，弟子撒花只里者，奸横尤甚。佩金字圆符，率其秃众凡百余人，由福州经建宁路，沿途所经，见有娈女优童，辄掳去。民间畏如蛇蝎，逃匿不遑。</p><p>　　一日撒花只里偶经泰宁县地，迂道而过，泰宁乃邵武所属，宋民闻之，亦多惊惧。杉关韩太尉闻此消息，大怒，檄校尉四人，引壮士二百名，往泰宁捕至，将佩金字圆符者，斩其首，余尽杖杀。寇节度在长沙，亦捕西僧十余人，处以极刑。以故西僧蚤扰，不敢少逾宋界。</p><p>　　元泰定帝在位五年，殂于上都。大臣倒刺沙等，立太子阿速吉八王禅为帝，泰定以支庶入继，遂承大统。而英宗以南坡被弑，失统外藩。按英宗乃仁宗嫡子，仁宗则武宗同母弟也，武宗以母弟为太子，故仁宗得位。而武宗二子，长子名和世棘，封周王，出镇云南；次子名图帖睦尔，封怀王，出居建康。武宗既殂，弟仁宗立，约以次传位于周王、怀王，而丞相铁木迭儿欲固位取宠，乃立英宗为嗣。周王出镇云南，行至金山西北，诸王率众从之，遂居于北部。及泰定帝殂于上都，燕京留守燕铁木儿谋举大事，征集兵将，露刃以会群臣曰：“武宗皇帝二子，位当归之，不从者斩！”群臣失色，一时商议以长子周王，远在沙漠，猝不能至。次子怀王在江陵，少近，乃迎入燕都。</p><p>　　怀王不允曰：“长兄在北，当有天下。”燕铁木儿曰：“人心向背之机，间不容发，一或失之，噬脐何及？”怀王不得已，乃以九月袭帝位，改元天历，是为文宗。自谓居摄，布告中外。</p><p>　　时泰定太子阿速吉八，已即位上都。遣兵分道来攻燕都，大败而去。文宗即诏齐王月鲁帖木儿领兵一万，为东路元帅；不花帖木儿领兵一万，为西都元帅，合围上都。不旬日，攻破上都，倒刺沙等出降。阿速吉八逃至西都，为乱兵所杀。文宗既克上都，乃遣使迎长兄周王和世（王束）于漠北。时周王在漠北，业已称帝为明宗。文宗以帝位让之，固请还京，明宗不可。文宗又遣右丞相燕铁木儿奉宝玉，赴漠北。再三陈请，明宗始许之。</p><p>　　因遣使立文宗为皇太子，皇太子乃自发京师，往漠北迎之。</p><p>　　天历二年九月，明宗驾至旺忽察都，与皇太子弟兄相见，握手言欢，乃大宴皇太子及诸王大臣于行殿。是夕，帝与皇太子同榻而寝，时惟丞相燕铁木儿宿于外寝。天晓，忽闻哭声甚哀，燕铁木儿即奔入帐中，取出宝玉，此时皇太子已弑明宗，燕铁木儿即扶皇太子上马，向南而奔。驾回燕京，以明宗暴姐，布告天下，乃复袭位。计明宗在位，仅半年而殂，中外颇多议论，文宗患之。先是，有故宋赵和尚者，即宋恭宗之子赵完普也，恭宗以德-二年北狩，入上都，初封瀛国公，后皆为僧，皇后全氏为尼，居佛寺二年，帝郁郁而殂。又七年，太皇、太后谢氏崩于燕，皇后全氏闻之，亦不食而殂。完普与其亲属，转徙沙漠，靡所定处，后徙蓟镇，闻淮阳王张宏范灭宋，掳掠宗室子女入燕者无数，元人争取之。惟端宗一昭仪柳氏者，被掠至燕，业有孕，元人皆弃之不取，发至蓟邱，与赵完普等一处安置。完普密问柳氏以身孕所由，柳氏回言：“于景炎三年二月朔，帝在谢女峡与妾一幸。时宰相陈宜中已逃，文天祥未至，帝日日悲泣，每望海祝曰：‘愿天为朕生子，与大宋灭元复仇。’四月，帝崩于-州，卫王立，是为帝。五月，黄龙现于海中，妾随杨太后往观，感而有孕，故当时改元祥兴，妾负孕迄今四年于兹。”完普闻言，密为保护，多方维持。谁知此胎非凡，直怀至至治元年正月，应大都路地震有声之日，方始分娩。果然日角隆准，方面大耳，试啼声，英物也。赵完普大喜，命侞母用心抚养，名曰赵一，暗取背城借一之意。</p><p>　　不日令下，诏迁于上都，时宋元已和，故完普不愿入宋，意盖以武都敌于外，己则抚养赵一成立，以应于内。后以丞相塔思不花奏，又移应昌府；至治三年，太史令奏应昌有天子气，不应以赵完普等居之，又徙五国城。完普频年迁徙，每暗抚赵一日：“异日能为我故宋雪耻者，必吾弟也！”</p><p>　　一日，周王和世（王束）轻弓短箭，带领人马，猎至五国城，见赵一爱之，时周王无子，欲取一为养子，即召完普说知，完普不敢不从，即命拜于膝下。周王大喜，命将校扶上骏马，簇拥而去，完普依依不舍，送了一程，伫立瞻望，直至不见人影，始掩袂而归。周王引至上都，更名为妥欢铁木儿，及出镇漠北，俱命相随。至泰定四年，周王妃始举一子，名懿-质班。周王称帝于和宁之北，为明宗皇帝。时妥欢铁木儿仅八岁，懿-质班仅二岁。迨至明宗暴殂，二子俱随文宗入于燕都。赵完普此时与其亲属，又远在沙州，妥欢铁木儿闻之，不胜感泣。而完普在沙州，闻周称帝暴殂，每夜于中庭，焚香暗暗祝曰：“愿吾弟早正大统，暗续国脉，为大宋一泄仇耻，则天实迈相之矣。”                                                  </p><div class="mbppagebreak"></div></body></html>