<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第三十七回 涪陵王大兴屯田</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第三十七回 涪陵王大兴屯田</span></h2><p>　　第三十七回涪陵王大兴屯田</p><p>　　却说耶律渊既复宁国，蓝天蔚尚拒南陵，以精兵围之，南陵城小而坚，积储颇足，急切不下。元军中一时无粮，军吏禀曰：“请都督暂缓其围，待粮至，然后攻之。”耶律渊乃下令曰：“营中无粮，三军各奋努力，攻破南陵，以就馆谷，机会万不可失！”遂手执蛮牌，身先士卒，一鼓作气，军士皆蚁附而上。蓝天蔚自知孤城难守，杀开血路，拥兵望吴兴而去。其径县旌德等处仍旧属元，耶律渊安抚人民已毕，驻兵宁国，整顿师旅，欲随取广德州。忽报凤阳府石中孚年老病卒，耶律渊大惊，急调安庆府刘遇隆暂守宁国，自率本部，星夜往风阳镇守；一面为石中孚发丧，拨兵扶-归里。安抚奏闻：荫子承袭，追中孚为骠骑将军、都指挥使。石中孚巨鹿人，年老知兵，抚下素有恩信，历镇京口、广陵、淮安、凤阳等处，闻其死者莫不泣下，自此惟耶律渊一人，作江淮之保障矣。</p><p>　　且说涪陵王控三省一十四郡，日在广南，养精蓄锐。一日有怀远将军史进，往抚州犒兵，荐一将至，入见，乃杨镇龙部将慕容长也，涪陵王命为牙将。慕容长拜受讫，涪陵王又命学士白映雪、赞善大夫皇甫-，制诰敕文书，分赍各镇将吏，躁练土卒，修造器械，严禁掳掠，肃清盗贼；司牧长吏更宜抚恤人民，勤课稼穑，务使春秋耕敛，尽力田亩，毋得蚤扰民生，以培元气；至各处税粮，有逋欠者，连遭兵戈，概用蠲免，务令得沾实惠；监禁人犯，非十分不赦者，释放回家，狱讼不许连累妻孥，羁縻日月，便宜诸事，条陈分递各处。闽广江右，人心大悦。</p><p>　　一日涪陵王御殿，访问群臣以恢复用兵之要，参政范国昌曰：“兵家之用，情状万变，不可测度，虽良平处之，亦未能烛见其利害，而逆断其成功。古者凡创业中兴之主，多引老成宿将，相与谋划，盖彼已身历行间，故谋必中机会，而动必将成功。赵充国所谓兵难遥度，百闻不如一见也。承平日久，则武事废弛，殿陛左右，率多不出都城，坐取卿相之人，耳不闻金鼓，目不见旌旗，成败利钝，何由得知？边陲有警，仓皇发纵，稍有败挫，即行阻抑，虽名将不能展其略矣！是以婢为耕，以奴为织，未有不颠倒错乱者也。今殿下宜择老成持重之将，专而任之，勿挠其志，勿馁其气，勿掣其肘，然后责其成功。</p><p>　　则事有专属，将尽将职，相尽相职，军民皆不劳而理矣！”涪陵王嘉纳之，随有左丞种世龙条陈便宜十事上之，其目曰：一、举贤俊。二、择守宰。三、慎出纳。四、裕邦储。五、简官职。六、宽民力。七、恤穷困。八、课农桑。九、立学校。</p><p>　　十、旌节义。</p><p>　　又有参议司马肃，亦上九事，其目曰：新法制，行赈恤，变风俗，信赏罚，革弊政，杜侥幸，建宗庙，定都邑，开经筵。</p><p>　　涪陵王皆次第举行，惟定都邑、建宗庙二事，尚停议有待。</p><p>　　统制岳燕超承制，遂上屯田便宜七事：一谓、屯田备粮，战守并用。</p><p>　　二谓、开垦荒芜，可得沃壤。</p><p>　　三谓、裁骑兵，以省国家巨费。</p><p>　　四谓、均逸劳，以免农人馈饷。</p><p>　　五谓、闲暇即训练士卒，两不失业。</p><p>　　六谓、积储即缮治器械，各自为用。</p><p>　　七谓、更番出征，人劳我逸，坐得必胜之理。</p><p>　　燕超曰：“臣窃观肇庆府德庆州；南雄府始兴县，汀州府上杭连城二县，延平府永安县，以及抚州府晋安县，赣州府会昌、龙南、石城三县，俱有隙地可垦，废地可种，并故田公田，可得十余万亩，屯其要害，浚以沟渠，每人受二十亩，量地容兵，每屯军以三分守城，七分耕作，给牛种，教树植，复租税，民不困而饷益饶，其无可屯田之虑。则留兵捍卫，如此更番迭战，更相休息，以五队列一寨，名曰“五花寨”，每队五十人，二十面战鼓，二十面旌旗，多造兵器，积储糗粮，更以十人扫地叫杀，则兵坚寨固，兵精粮足。如此不越五年，臣能保其必胜矣！”涪陵王大喜，即命刘理屯德广州，傅突屯上杭连城二县，吴康屯始兴县，虞凯屯永安县，焦芳屯晋安县，王方屯会昌、龙南、石城三县，而以张怀亮、马遇乐二人为营田大使，经理屯务，总摄其成，不时抚谕劝课。又有关普灵进言：“请各镇修军政、各关严边防，沿江置斥堠，招附豪杰，有能拔一州复一县者，即如唐时方镇之法，以团练防御等使授之，使人乐为用；士有必死之心；军无可夺之气。与蒙古一决雌雄，不足畏也！”涪陵王甚壮其言，乃曰：“行兵多算则胜；少算则败。况无算而欲取胜，其可得乎？”关普灵曰：“王者之兵，贵谋而贱战，盖以全取胜也。故百战百胜者，非策之善也。语云：未得胜，先料败。预为不可胜，以待敌之可胜，斯无不胜矣？”涪陵王欣然曰：“如卿者，可言孙吴之略者矣！”随又访任相之法于右丞韩昭，韩昭对曰：“自古人君，惟赖一相，相得其人，则朝廷正，而天下之事举；相非其人，则朝廷乱，而天下之事废。然任相之道，在人主能择能用，能专能久而已。”</p><p>　　昔管子语：‘齐桓公有云：不能知人，害霸也；知而不能用，害霸也；用而不能任，害霸也；任而不能信，害霸也；能信而又以小人参之，害霸也。’夫知人能信任，而参以小人，尚足以害霸。矧欲建中兴之业乎？愿殿下察管仲害霸之言，留神于君子小人之间，使诸臣得以竭尽愚衷，则中兴不日可待矣！”涪陵王会意，乃曰：“昭烈任诸葛，苻坚任王猛，神宗任安石，高宗任秦枪，为治为乱，其大较也。”众臣毕悦而退。                                                  </p><div class="mbppagebreak"></div></body></html>