<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第四十七回 凤凰台大开武选</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第四十七回 凤凰台大开武选</span></h2><p>　　第四十七回凤凰台大开武选</p><p>　　元世祖二十八年，上都太原等处大饥；平阳地震。世祖御殿，各处奏知下令赈恤。右丞何荣祖奏曰：“淮南自耶律渊阵亡后，行省参政梅殷，相继战死。寿阳不能讨平，陛下须诏文武，会议讨贼一事。”世祖即定右丞相完泽，问以平贼方略。</p><p>　　完泽奏曰：“寿阳合郡，贼盘踞已久，区区征调，人马无多，京师宿多物故者，精兵亦少。不如即命集庆路安抚，自行招募，伺便图之。一举两得。”世祖允奏，即传此诏，达至建康。</p><p>　　时行省安抚，乃宣徽北院使塔思不花，一接此旨。即大阅士卒，武备一新，与僚佐商议，再行设法招募，以充行伍。有广陵府统制鞠弋仲曰：“招募之法，前梅参政已于淮南行之。</p><p>　　安抚欲选武略，何不竟设武科？俾天下英雄，尽赴建康选取。</p><p>　　安抚亲行典试，拔其尤者，练成一队，为常胜军。余则分列各部。至选将之道，则以万人敌者为上将。次者副之，又次者将为裨将。大选十八日，命自相角胜，则技艺尽矣。”塔思不花喜曰：“不拘资格，不限贵贱，而以能者为尊。大选十八日，十万师不难聚也。寿阳闻之，亦足以夺其气矣。”淮安兵马使臧凯进曰：“安抚既开武选，须高设一台，台上陈设诏命，诰敕奖赏等项。台下角艺，胜者升台受赏。填写诰身，补作某官某秩。至考取之法，首韬略，次弓矢、杂艺，次强大有力。一材一技，皆分别录用。更宜设一典试都监，须足智多谋，勇冠三军，方可当之。”塔思不花抚掌称善曰：“都监之设，凡应选者，须与比试。有能胜过都监者，方得上台受赏任职。否则仍归卒伍。如此，不惟选举不滥，亦足为朝廷生色。”即有松江统制裴金仙、京口都督彭悦，齐声曰：“典试都监之任，非镇海将军戚-不可。”时戚-亦在座中，安抚欠身揖之。戚-起立曰：“安抚为平贼起见，大开武选，-不才，愿以郭隗自任。”安抚塔思不花大喜，即传令出榜晓谕远近，限以三月内齐，集建康应选，一面择地建台。府尹周岐政曰：“建康乃文献之邦，遍是名胜，然无过城西凤凰台，即今之保宁寺也。宋元嘉中以凤凰曾降此山，故建台。唐宋以来，名人多有题咏。</p><p>　　李白所谓‘三山半落青天外，二水中分白鹭洲’是也。昔南朝陈将吴明彻，亦在此山，练兵伐魏。安抚即就此处建台，揆文奋武，亦有声有色矣。”塔思不花从之。即委官吏，预为应供。</p><p>　　凡选场应用器物等项，无不兼备。惟候英雄毕集，登台阅武。</p><p>　　此信一出，远近无不周知。时登州府莱阳县高丽村有一人，复姓勾龙，名阔海，力能扛鼎，稍涉书史。不事生产，落拓有大志。一闻此令，不觉技痒。数千里赴选，一至建康。见人山人海，凡一技一长者，无不来归，以求录用。不数日，安抚使见期限已逾，应选者亦已毕集。订期于上月初六日起，至廿四日止。先期射策，以衡武略。次则角艺，以校武力。又与文武将校等，拟就各款条例二十则，张挂台下。若能中选，依次擢用。众人至初六日，皆纷纷攘攘，争往献策。安抚与僚佐等逐一阅毕。大惊曰：“似此选举，焉能拔十得五也？就中熟谙韬略者，不过十数人而已。若不分别去取，则-玉莫辨；若概用收录，又滥于取材。欲仅录此十余人，又恐阻天下应选之意，奈何？”都监戚-进曰：“安抚开选，不专用射策，取韬略也。</p><p>　　待角艺比武后，则优劣定矣。”安抚允之。</p><p>　　次日，戚都监结束停当，令台下校射，能于百步外箭中红心者，上赏。戚都监下令毕，即下台纵马。连发三矢，从此中红心。只见台左涌出一少年壮士，自称南阳史忠，都监之射，不足为奇。亦纵马连发三矢，不：上不下，不左不右，皆一贯出之。戚-赞声未已，台西又出一碧眼紫髯者，大呼淮北马昌，连放二矢，而于末后一箭，反背射之，亦中红心。史忠惊讶，马昌面有得色。忽台东涌出一人，面如重枣。大呼：“钜鹿人韩双，待某射来。”控马上前，三矢更反背而发，俱一贯出之。</p><p>　　台上安抚暗暗喝采，命从官注记分明。一时争奇赛胜，射无休息。</p><p>　　校射三日毕，更演枪法及各般武艺。亦是都监戚-，首先出马，大呼：“应选者，能与某力战三百合否？”一时应声而出者不数合，俱被戚者监战败。末后有辽西耶律霸者，挺枪上前。大战五十余合，戚都监力乏，方欲退下。不提防，耶律霸暗掣铜鞭在手，喝声：“着中。”戚-负痛而走。戚-弟戚-，在台上大怒，纵马下台。耶律霸接住又战三十余合。戚-抵敌不住，右臂业已被创，鲜血进流，带伤而逃。有寿阳将阎飞熊，暗在队中。看定二人皆败，勒马杀出。不数合，耶律霸量不能敌，虚掩一枪便走。随有韩双手挽双刀而出，力战二十余合。</p><p>　　见力不能胜，遂暗发紫金标，思以中之。连发三标，俱被阎飞熊接去。回手一镖，韩双几乎坠马。史忠、马昌双马齐奔，不三合，皆败。又有汉阳贼将白文狻、宋罗-在队中。见阎飞熊战败数将，大怒出马。寿阳项嗣昌恐伤同伴，急骤马上前助战。</p><p>　　台上早有人认识四人者，暗暗告知安抚。安抚大惊，急令诸将下台拿获。都监戚-曰：“不可。四贼骁勇异常，诸将又全无准备，造次妄动，倘选场一乱，将如之何？不如听其争战，两虎竞胜，必有一伤。”塔思不花已惊得六神无主，惟令诸将紧护台下，不可稍离。只见四人，恶战不已。勾龙阔海暗思：“此时可出马矣。”从中杀出，撇开四将，左右敌住。四将暗吃——惊，随与交锋。殊不知四将鏖战半晌，业已力乏。不数合，早被勾龙阔海枪挑宋罗-、锏打项嗣昌，一齐败下。台上戚都监大呼：“战胜者登台填爵受赏。”勾龙阔海甚喜。正欲上台，准知寿阳张师旦，暗藏台下。从人丛中觑定台上，暗发一矢。</p><p>　　安抚塔思不花应弦而倒。台上下一时大乱。阎飞熊、项嗣昌，欲杀上台去，有裴金仙，鞠弋仲，臧凯等，忙掣剑阻定。而汉阳贼将白文狻、宋罗-、倪雕儿、汪夜义，四人偷入建康，思从中取事，亦乘乱杀出。幸有勾龙阔海，奋勇抵敌四将。戚都监兄弟，分头迎敌。有耶律霸、史忠、马昌、韩双、应选诸英雄，一时分别不出，惟助戚都监弟兄往来截杀。顷刻间凤凰台下，校场改作战场。兵民相杂，各难分辨。践踏死者，不计其数。寿阳贼将耿青，乘乱混入城中，纵火焚仓廪，粮草一空。</p><p>　　有集庆村花山贼、莫天夜等三十六人，亦乘乱劫了宝藏库而走。</p><p>　　及官军来追时，业已去远。时变起仓卒，又五号令，东西奔走，处处救应，处处俱不及救应。幸得勾龙阔海，战退白文狻等四将。又来助裴金仙等，夹攻寿阳三将。当下项嗣昌为流矢所中。</p><p>　　张师旦、阎飞熊渐不能支，刺斜杀出便走。裴金仙等亦不暇追赶，急来保护安抚。且幸受伤犹轻，拔出箭头，用药傅上，簇拥回府。戚都监等已扑灭了火，迎入府中。众将齐伏地请罪，疏于防范。安抚使塔思不花，自顾无颜。见众将佐，无不带伤，亦未便深究。遂迁怒太府周岐政，不应以凶地作选场，致生此变。欲行奏免，周太守推说：“大开武选，不与文员相涉。若无防范，虽城中难保不生变也。”安抚满面含羞，惟唤集将佐，大加呵斥而已。</p><p>　　台下保护，深得勾龙阔海、耶律霸等之力，且武略迈众，遂请过诰身。勾龙阔海议升建康副都统制，耶律霸都指挥使，韩双、马昌、史忠等，俱武功郎，余皆进秩有差，编入卒伍者，共得三万余人。命鞠弋仲、臧凯二将各引二百轻骑，分追寿春、汉阳两处，贼将务获。戚-引二百轻骑，追花山贼。三将引兵，沿途追访，俱言去远。不得已齐归复命。</p><p>　　时寿阳张师旦等四人，改换服色逃归。不久，项嗣昌遂卒。</p><p>　　子普略见淮南不可久居，望南阳而去。汉阳白文狻等，虽偷入建康，大闹选场，而汪夜义、宋罗-俱身受重伤，回归卧病不起。就中惟花山贼，席卷财宝，满载而去。                                                  </p><div class="mbppagebreak"></div></body></html>