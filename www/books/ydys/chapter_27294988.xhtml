<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第八十四回 杨妃井太真洗心</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第八十四回 杨妃井太真洗心</span></h2><p>　　第八十四回杨妃井太真洗心</p><p>　　尚书葛天民奉宋主命，略地广右，至苍梧，道经容县之西。</p><p>　　有杨妃井者，相传以为昔日太真所饮也。好事者建祠其右，肖太真于内，香火特甚。天民一见笑曰：“异哉！生男勿喜，女勿悲，君今看女入神祠，此亦文人韵事也。”命市纸马冥镪数十事，入祠酌椒桨奠之。奠毕，在祠中观玩一会，咏唐人句云：元宗回马杨妃死，云雨难忘日月新。</p><p>　　终是圣明天子事，景阳宫井又何人？</p><p>　　天民叹曰：“床第之言不逾阈，椒房宫阃之事，史官何由知之？洗儿一事，新旧《唐书》不载，温公《通鉴》乃以天宝遗事入之，此委巷之谰言也。又论者动以武后、杨妃同称，亦太不公。武后与吕后等，讵可与杨妃比例？语云：‘姚宋若存妃子在，胡尘哪得到中华？’林甫、国忠之罪，何妄加于妃子也？”感叹良久。</p><p>　　是夕，宿驿中，见一人冠步摇冠，披紫霞衣，佩红玉，曳凤舄，明挡翠羽，飘飘欲仙，侍者十余人相随，向天民敛衽谢曰：“蒙尚书枉顾，惠及梓里，复承厚贶，辨明前事，马嵬坡前，死且不朽。但予更有一言，予与武后，事虽不同，而皆蒙千古不白之冤，予并为武后一陈衷曲，共释覆盆。按贞观十一年，以武氏为才人，年十四；二十三年，太宗崩，武后为尼。</p><p>　　永徽五年，以才人武氏为昭仪，年三十一岁，明年立为后；子宏生三年矣。宏道元年，高宗崩，则后六十岁，临朝七年，称皇帝，改唐为周。又十五年，中宗复辟，迁太后于上阳宫，凡十月而崩，年八十二岁。中宗景龙四年，临-王讨韦氏之乱，封平王立为太子，年二十六。睿宗太极元年，传位于太子。明年癸丑，改元开元，开元七年，予始生，至二十三年，始册为寿王妃，予时年十七；二十五年，武惠妃薨；二十八年，度予为女道士，号太真，召入宫；时皇帝年五十七，予年二十二。</p><p>　　天宝四载秋七月，册予为贵妃。十四载十一月，禄山倡乱，十五载，丙申六月，皇帝幸蜀，予死于马嵬，年三十八岁，肃宗即位灵武，尊皇帝为太上皇。至德二载，丁酉，上皇还西京。</p><p>　　上元元年庚子，李辅国迁太上皇于西内。宝应元年，壬寅，太上皇崩，年七十八岁。夫武后不能乱唐，高宗自乱也。武后虽乱唐，未尝乱天下也。唐祚之得长也，武后系之也。中宗非令主，韦氏多失德，房陵无异于桐宫，悔艾不终于元德，武后不帝，而谁帝乎？二十二年之间，使环海恬波，金瓯无恙，是岂中宗所能办耶？向使天促其年，相从于乾陵之下，韦条煽祸，烈于鹦鹉，不知李氏百年社稷，作何景象？”盖中宗之暗弱，甚于高宗。韦氏之才略，不及武后。高祖太宗，殆陰寿之以待临-王之壮，-天下而远之子孙。彼中宗者，为之传舍而已。</p><p>　　武后何尝乱天下，亦何尝竟乱唐也？至予之事，则诚如尚书所言，以貌见宠，不与国政，并无陰谋远略。稍有过于男子，设使当年宰相非林甫、边帅非禄山，何至雨泣铃淋，香销罗袜，波翻太液之飚，虐煽骊山之焰？致予赍恨而没，沉香亭畔，花萼楼前，彰彰可考也。千秋下有知我心者，其尚书之谓矣。予言已毕，请从此逝。”倏忽不见。</p><p>　　天民亦寤，披衣而起，挑灯少坐，叹曰：“天下安危，系于将相，吴信宰-，而西子沉冤，唐任安李，而太真蒙惨，同一千古疑事也。不意祠前一奠，竟感其灵，涤垢洗污，直至今日，鬼犹如此，人何以堪？”次日复至祠中，再拜称谢。出俸钱十万，命容县令为新其祠。奏闻宋主，更发帑藏，大为恢廓，改作宫殿。而颜之曰“灵妃”。置田百亩，春秋奉祀。自是而水旱疾疫，合郡祷之，靡不应。                                                  </p><div class="mbppagebreak"></div></body></html>