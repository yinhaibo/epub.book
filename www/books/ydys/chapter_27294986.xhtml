<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第八十二回 令狐韬当殿论玺</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第八十二回 令狐韬当殿论玺</span></h2><p>　　第八十二回令狐韬当殿论玺</p><p>　　宋重康八年，帝一日设朝，下诏，以所控郡县，改为六镇。</p><p>　　除延平、建昌、肇庆、长沙、桂林外，岳州设一节度，控武陵、辰州、澧州、郴州、靖、沅、桂阳等州，长沙控衡阳、营阳、建州、茶陵，而益以平乐、苍梧、浔州等郡，建昌至是亦增临江、瑞州、袁州、宁都四郡。桂林亦增庆远、泗城、郁林、永安四郡，计大宋此时，所辖五省，凡五十二府州三百二十四县。</p><p>　　六节度得诏，入朝见帝曰：“臣等出万死一生，为陛下恢复大业，今大业粗就，如火之始燃，泉之始达。正宜席卷宇内，囊括四海，一洗崖山之耻，光复旧物，奈何信元人狡狯之谋，竟与之和乎？”有襄阳节度使扈德威抗声言曰：“臣与韩搏虎讨平云梦，始得四郡，此四郡者，大宋得之于贾-，非得之于蒙古也。蒙古虑梗漕运，何不取之于巨寇之手？况-口之战，臣等几罹不测，艰窘万状，始夺其险，故招讨激怒，始打襄阳，蒙古计亦毒矣！即所割八郡，不及襄阳等万分之一。蒙古不惟欺大宋无人，实欺陛下不智也。陛下昨降此调，襄汉之民无不丧气。即日挈家而徙者数万余家，陛下纵不为臣等惜，独不为大宋苍生赤子惜乎？”德威声泪俱下，帝乃敛容答曰：“朕播越海岛，萧然一身，非卿等万不至此，卿等血战艰难，拓土开疆，重为我大宋定鼎建国，卿等之勤劳，自足千古，但恨有功未赏，铁券莫封，朕未免怏悒于心耳！即议和一事，朕亦以卿等血战半生，权为休养之计，徐图进取之机，养晦观变，作十年生聚训练计耳。朕非偷安，遽忘仇耻。卿等六人，俱加开府仪同三司，永镇六郡。令将士等躁练简阅，卿等卧护静镇，但总其成，暇则宴酣优游，颐养天年，不亦可乎？”寇复雷、韩搏虎二人正欲力谏，一闻此言，即叩地流血，泣奏曰：“陛下兴言及此，臣等虽捐顶踵，不足报也。但愿主上无忘崖山，臣等亦不敢深阻和议。”帝亦泣谢曰：“有臣如此，顾复何忧？</p><p>　　朕日夜思海岛艰难，惴惴于心，即崖山之战，犹赫赫若前日事也。”六节度齐拜谢而出，皆叹曰：“朝廷自此，不复用兵矣。”不日，各赴任所。扈德威遂移镇岳州，诸将士亦略有迁移。</p><p>　　越日，苏伏威、李进诚自上都回国，见帝曰：“臣等入元，则成宗已殂，怀宁王正位为武宗矣。武宗以陛下既允和议，欣慰之至。即日大赦天下，加孟-为行台侍御使，兼翰林院承旨；加邦宁为大司徒，兼左丞相，仍领太医院事。当时李邦宁笑谓臣等曰：‘寄谢大宋皇帝，有邦宁为相，诸事不足虑也。’”</p><p>　　帝闻之，惊曰：“邦宁宦者，亦官左丞相乎？元政从可知矣！”</p><p>　　时有工部侍郎长孙轨、鸿胪寺少卿黄仲通、中书右丞刘知几等以宋元息兵，生民有庆，元主愿作无玺天子，而以国宝归宋，宋得秦玺，应上尊号，请表贺。帝欲许之，太子洗马令狐韬出班奏曰：“不可，玺有真赝，不可不辨。”帝问曰：“卿何以知之？”令狐韬曰：“秦玺之不在久矣。秦始皇并天下，以赵璧为玺，此蓝田玉，即卞和献楚璞也。楚婚赵，纳璧为聘，秦昭王给以十五城，蔺大夫夺以归赵者也。玺围四寸，六面，正如螭纽，李斯虫鱼篆，其文曰：‘寿命于天，既受永昌。’汉高祖入关，秦子婴系颈以组，奉玺降汉。哀帝临崩，以玺付董贤曰：‘无妄与人，平阿侯王谭子阂侍中白元后，带剑入宣德后闼，叱贤，贤跪授玺绶，孺子未立，玺藏长乐宫。’王莽篡窃，使安阳侯舜，求玺于孝元后，后怒骂曰：‘若自以金匮符命为新皇帝，当自更作玺，何用亡国不祥玺为？而欲求之，我汉家老寡妇，旦暮且死，欲与此玺俱葬，’终不可得，因涕泣。旁侧长御以下皆泣，舜亦悲不能自止，谓太后曰：‘臣等已无可言，莽必欲得玺，太后宁能终不与耶？’太后恐莽胁取之，乃出玺投地，缺一角。莽末，汉兵入长安，商人杜商取玺杀莽。校尉东海公宾就，斩莽首，问玺绶主所在，曰：‘室中西北陬间’，就取诣王宪，宪遂称汉大将军，舍东宫，妻莽后宫，乘其车服。将军赵萌等，以宪得玺绶不上，收斩之，玺归更始。赤眉立刘盆子为帝，破长安，更始败，上玺绶于盆子。</p><p>　　盆子立一年，其兄恭知赤眉必败，教盆子习为辞让之言，下床解玺绶，叩头愿避贤路，涕泣唏嘘。赤眉樊崇等共抱持盆子，带以玺绶，盆子号呼，不得已受之。冯异收长安，盆子率丞相徐宣，肉袒上所得玺，玺复归汉。灵帝崩，何进诛宦官，洛阳乱，中常侍段-、张让劫少帝及陈留王，步出谷门，夜至小平津，六玺不自随，三日还宫，失传国玺，余玺皆在。董卓烧洛阳宫阙，迁都长安，诸侯兵起，长沙太守孙坚进至洛阳，得传国玺于城南甄宫井中。建安元年，袁术谋僭号，闻坚得玺，拘坚妻而夺之。四年，曹躁破术，术走死寿春，广陵太守徐-得玺献之。汉传魏，魏文帝隶刻肩际七小字曰：‘大魏受禅传国玺’。魏传晋，怀帝于永嘉五年，刘聪陷洛阳，迁帝及六玺于平阳，聪子粲见杀于靳准，刘曜平准，准群臣，推靳明为主，遣上表奉传国六玺降曜，曜大喜曰：‘使朕获此灵玺，而成帝王者，子也，国称赵。赵为石勒所灭，称后赵，勒死，石氏乱，冉闵尽杀渚石称魏。晋穆帝永和八年，闵与前燕慕容隽战，危急，遣蒋干求救于谢尚。尚使戴僧施据枋头，求传国玺，干沉吟未决，僧施率百人入邺，绐干曰：‘今燕寇在外，道路不通，玺未敢送回。卿且出以付我，我当驰白天子，天子闻玺在吾所，信卿至诚，必多发兵粮以相救饷。’干以为然，出玺付之，僧施宣言遣人迎粮，陰遣督护何融怀玺送建康，江南之未得玺也，中土人笑为白板天子。至是，复归晋。晋传于宋，宋文帝义隆三十年，子劭弑逆，武陵王起兵入石头，缚劭于马上，送军门，不见传国玺，以问劭，劭答：‘在岩道育处’，就取得之，道育宫婢也。宋传齐梁，侯景乱梁，称帝百余日而败，王僧辨进石头，问王克天子玺绂，克良久曰：‘赵平原持去，景之奔也，以玺自随。’使平原太守赵思贤掌之曰：‘我死，宜沉于江，勿令吴儿复得之。’思贤自京口渡江遇盗，从者弃之草间，至广陵，告兖州刺使郭元建，元建送东南道行台辛术，术以北齐天宝三年四月壬申，上玺于齐主文宣，文宣告太庙而受之。周之破邺，齐幼主令侍中斛律孝卿奉玺至瀛州，归于北周宇文氏。</p><p>　　周传隋，宇文化及弑炀帝于江都，尽收宝器及后宫萧妃，抱玺归化及，守聊城，窦建德攻破之，擒化及，拜谒萧后称臣，收其玺。建德倚突厥以壮兵势，隋义成公主先嫁突厥，遣使迎萧后，建德以千骑送后入虏廷，而留玺。秦王世民擒建德，获其传国八玺，玺归唐。开元六年，改称传国玺曰受命宝。元宗幸蜀，使韦见素奉宝传位于肃宗。僖宗光启元年，李克用逼京师，夜出开远门，使神策军使王建，负传国玺以从，登大散岭，阁道烧绝丈余，建囊玺于背，手掖上自烟焰中跃过，夜宿板上，上抱玺枕建膝而寝，解御袍赐建曰：‘以有泪痕也。’既入蜀，田令孜盗玺埋地下，尚食使欧阳柔治令孜故第，得玺，献之前蜀主王建，建传子衍，唐魏王继岌灭蜀，玺归后唐。后唐潞王从珂，清泰之末，石敬瑭臣契丹而攻唐，从珂携传国玺，登元武楼，纵火自焚，玺已为煨烬矣。晋天福三年，更作受命宝。</p><p>　　其文曰：‘受天明命，惟德允昌’。末帝开运三年，契丹入晋，晋奉传国宝一，金印三，出迎契丹，以国宝追琢非工，又不与前史相应，疑其非真，诘责使献真者，晋人对以潞王自焚，失传国玺，此宝先帝所为，群臣备知，非敢匿宝，乃止。契丹建国为辽，宝之为真，辽兴宗重熙七年，试进士赋题，以得传国玺者为正统，犹侈言之。至保泰二年，金人克中京，天祚奔云中，遗传国玺于桑干河，实晋之天福玺也，故传于今，玺之大略如此。”帝闻之笑曰：“非洗马洽考辨，几误此玺为秦玺矣！”令狐韬曰：“天福晋玺之外，更有姚玺、慕容燕玺。即魏晋亦各有刻，魏自刻者，其文如秦，秦玺独自右，魏玺独自左。</p><p>　　晋所刻者，其文曰：‘受命于天，皇帝寿昌。’唐太宗贞观十六年，刻受命玺，其文则曰：-皇帝景命，有德者昌’，六朝云扰，自谓得秦玺者，皆魏晋所刻也。今按此玺，虽其文为李斯八字，而篆法全殊，特不知所从来耳！”</p><p>　　侍郎苏伏威奏曰：“元御史大夫崔-，得于故臣扎刺氏之家，即宏吉刺皇后所手授于成宗者。”令狐韬曰：“此即大宋元符中，咸阳县民段义于河南修舍，有光照室，掘之，得古玉印，其文曰：‘受命于天，既寿永昌’。上之哲宗，蔡京等验以为宝玺，遂命曰：‘天授传国受命宝’，改元元符，即此玺也。宋至元符得玺，佞人满朝，国运浸衰，得此玺者，何贺之有？”群臣遂不复言表贺，帝又曰：“三代以九鼎相传，桀有昏德，鼎迁于商，载祀六百，鼎迁于周，所谓在德不在鼎也！</p><p>　　非洗马之言，联几为卿等所误。”长孙轨、刘知几等大惭。</p><p>　　帝遂升令狐韬为太子少傅，赐水晶盐十两，冷暖玉一盘，谓之曰：“此玉出日本之东集真岛，岛上有台曰凝霞台，台上有池，池中出玉棋子，自然黑白分明，冬温夏冷，故谓之冷暖玉。卿勤学考据，故赐此玉以旌之，又闻卿所辨，凿凿可凭，亦如此盐之有至味也。”令狐韬再拜，谢恩而出。                                                  </p><div class="mbppagebreak"></div></body></html>