<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第五十一回 西冷桥樊生遇艳</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第五十一回 西冷桥樊生遇艳</span></h2><p>　　第五十一回西冷桥樊生遇艳</p><p>　　房县湘乡樊东楼，自涪陵祠，得范国昌、扈德威等，救二姊归后，其父樊进士，不久遂卒。母亦病故。二姊出阁，业已身无系累。因见范、韩诸人，落落行径，亦思作江湖散人，优游山水，待时而动。将家事托老仆樊鸿经理，买舟放于七泽，直至苏州之太湖上岸。按：苏州太湖，周回三万六千顷，与浙省之乌程、长兴等县接壤。樊东楼至苏州，游遍虎邱、吴苑馆、娃灵岩诸胜，遂过湖州、吴兴诸处，游览一会，由桐乡，达秀水，及富阳，访严子陵钓台。诉流而上，看钱塘江潮，始览西湖之胜。西湖山景，除却天竺，灵鹫，石屋，烟霞，葛岭，孤山而外，有城西十二里灵隐寺，尤为绝胜觉场。此山周围十二里，称为武林。发脉于新安，从富春至余杭，蜿蜒五百里，始结脉于两高峰。三天竺，每逢春晓雨霁，登山赏七级之浮屠，远眺群峰屏列，湖山镜浮，云光倒垂，万象俱俯，画舫来往，恍若飞凫。又山之峰，则有乌门、石笋、香炉、狮子、莲花、飞来诸峰。山之洞，则有呼猿、玉女、龙泓、射旭诸洞。山之涧，则有南涧、北涧、大涧。山之泉，则有月桂、伏犀、永清、倚锡诸泉。最足动人者，尤为冷泉。山之静室，则有韬光、白沙、石笋，无着、松偃诸庵。山之阁，则有望海、超然、永安、弥陀、云来诸阁。俱属天造地设，甲于天下。湖中胜景，则为苏堤春晓、曲院风荷、平湖秋月、断桥残雪、两峰插云、三潭映月、雷峰夕照、南屏晚钟、柳浪闻莺，花港观鱼诸妙。樊东楼寻山问水，应接不暇，四顾爽然。正所谓：若到西湖游一遍，就是凡夫骨也仙。东楼一心玩景，暂寓钱塘。日到湖上，见南山一带，树色苍翠，相连甚远。旦晚轻烟一抹，甚可人意。回看涌金、清波二门，一带城郭立于东。保叔塔、葛仙岭楼、赏鸟石、北高峰，绕于西北。南高峰、南屏山、凤凰山绕于西南。</p><p>　　竟将明圣一湖，包裹在内，俨然一面菱花水镜，而孤山宛在中央。但水阔烟深，可望而不可即。往还非舟楫不可耳。东楼此时，几如身入蓬岛，人在广寒。一日偶至濒湖桥畔，见一坟。</p><p>　　题曰：“钱塘苏小小之墓。”恍然曰：“当年油壁香车，点缀湖山之佳丽者也。”乃以瓣香杯酒奠之。吟曰：香车何处碾芳尘，怅望西冷草似茵。</p><p>　　风柳动摇苏舞袖，露桃开落剩歌唇。</p><p>　　行云岫冷连前梦，织锦诗奇悟后身。</p><p>　　识得鲍仁夸俊眼，湖山点缀有佳人。</p><p>　　吟毕，流连不舍。犹啧喷称羡曰：“美人，好一双识英雄俊眼，慨然以百金，赠鲍刺史于未遇之先。此须眉男子所不能者，岂风尘中物哉？”时道旁观者，无不笑为痴狂，东楼仍日日游湖，往来桥畔，玩赏茂林芳草，如亲佳丽。一日游览，渐次夕阳在山，逸兴遄飞，见杨柳依依，俨然招我。飞花片片，恍欲留人。信步沿着湖堤，观玩山光水影，又吟曰：十分颜色十分才，岂肯风流便永埋？</p><p>　　自是西冷桥畔路，也应红杏出墙来。</p><p>　　沿堤踱来踱去，不觉少惫。至松杉茂密处，少憩片时。见一女郎，从松杉影里，披冰绡，曳雾-，丰姿绝世，冉冉而来。</p><p>　　向东楼-衽曰：“妾苏小小也。六朝至今，绝少知音。感君嘉惠，泉下不忘，特来一晤君子。所谓何处结同心。西冷松柏下也。”东楼狂喜，急起揖之，问曰：“美人，宋苏小小耶？抑南齐之赤、小小也？”女郎笑曰：“妾本一人，何分齐遂读其诗宋？”东楼曰：“美人独不闻赵司户与盼奴之诗乎？”遂读其诗有云：昔时名妓镇东吴，不恋黄金只好书。</p><p>　　借问钱塘苏小小，风流还似大苏无。</p><p>　　又有虞美人长短句云：槐陰别院宜清昼，人坐春风秀。</p><p>　　美人图予阿谁留，都是宣和名笔内家收。</p><p>　　莺莺燕燕分飞后，淡粉梨花瘦。</p><p>　　只除苏小不风流，斜插一枝萱草凤钗头。</p><p>　　读罢东楼又曰：“诗曰钱塘，曰还似大苏无，词亦说莺莺燕燕之后，此为赵司户之苏小小也，明矣。美人何不一决千古之疑，免致作诗者，或误钱塘、或误嘉兴、或谓县治、或谓西冷，即如近日吾友张生光弼所吟曰：香骨沉埋县治前，西陵魂梦隔风烟。好花好月年年在，潮落潮生更可怜。光弼不知有二：既曰西陵，又曰县治。是并不知谁为宋人，谁为南齐矣。”女郎掩口笑曰：“湖曲江干，两难凭信。南齐东晋，著说滋疑。</p><p>　　妾本若兰后身，只因璇机图巧夺天工，自恃多才，以故偶谪风尘。再生仍为苏长女身，后果前因，本来不爽，妾不知宋小小为何如人也？况妾虽为六朝金粉之冠，而家住西冷，实为山川增胜。即虎邱真娘墓，锦江薛涛坟，金陵湘兰冢，若辈皆远不逮妾。而更何有于宋小小乎？妾自鲍刺史一为表墓，虽千载下珠沉玉瘗，犹得蚤客诗人唏嘘凭吊。妾生前之愿酬，身后之念遂矣。感君子贶以佳叶，妾亦有短句，愿渎清听。”遂朗吟唐多令词一阕，曰：多少别离衷，相思谁与同？千年隔世信难通。曾记香车游览处，镜湖阁下帘拢。西子返，去吴中，长廊响-空。独立怨东风，便令身轻如燕子，飞不到馆娃宫。</p><p>　　女郎吟毕，东楼狂兴勃发，亦还以阮郎归，词云：衫罗肤玉映分明，松杉影真，风儿偏肯做人情，送来一爱卿。云髻堕，可怜生，香车宝马迎。月儿不肯做人情，阻依一归程。女郎叹曰：“名下洵无虚士，但君固多情，其如妾薄命何？</p><p>　　承惠已多，结他生缘可也。”再赋一斛珠词一阕云：今宵欢聚松陰小，并肩儿语。绫笺分谱相思句，说不尽情，总被情牵住。一刻千金空掷去，他时重会知何处？晓风吹断鹣鹣羽，怅恨风前，还向东风诉。</p><p>　　吟罢，怅然若失，拔紫玉钗一枚，赠东楼曰：“君子珍藏之，莫谓女鬼无灵，惟识得昔年鲍刺史也。”语未竟，忽闻南屏寺钟声聒耳，惊醒，则身卧小亭。回顾松杉影里，晓月将残。</p><p>　　起视手中，玉钗犹存。细审之，宛然数百年物也。再至墓前谢别而归。                                                  </p><div class="mbppagebreak"></div></body></html>