<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第八十五回 宋昭帝诏求直谏宋</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第八十五回 宋昭帝诏求直谏宋</span></h2><p>　　第八十五回宋昭帝诏求直谏宋</p><p>　　重康十七年，元仁宗延-之四年也。帝巡至香山岛，敕为文天祥、张世杰、陆秀夫三人立庙，名曰三杰庙。令有司春秋致祭。再过新会，至崖门山，重招帝-之魂。触景兴怀，回忆当年颠沛流离中，逃死不遑，遥望海中，号泣不已。扈驾文武，再三劝慰，帝始收泪，巡至潮州，扫陆秀夫之墓，立神道碑，帝亲为赞书之，遂驻跸于潮州。</p><p>　　时骠骑将军靖海大都督史霸，镇守潮州府一十五年。史霸威名素著，海寇平息，卧护潮阳，帝叠加褒美，慰劳备至，加威武副将军之职。帝是夜宿于行宫，忽见海岸有黑鬼数十人，高不逾三尺，其行如飞，去地几二尺许，各持利刃，四面围绕杀来。帝大惊，速呼将士扈驾。左右迄无应者，帝狂奔，黑鬼亦奔而追之。帝大窘，忽转出一壮士，手挥铁椎，奋勇击杀数十人，黑鬼遂败。纷纷散去。帝急呼：“壮士何人？”壮士伏地奏曰：“臣泰山石敢当也。”言讫不见。帝亦惊寤。次日，即问扈从文武。史霸奏曰：“雷州有黑鬼蛮，能驭空离地而行。</p><p>　　前杨孝伯大兵收复雷州时，有三千黑鬼，前来迎降。孝伯误以为阻抗王师，一鼓歼之。感入陛下噩梦者，即此是也。”帝又问石敢当何人？韩昭奏曰：“五代时，刘智远为晋祖押衙，遣力士石敢当袖铁椎，从晋祖与愍王争忿。敢当与斗死，杀愍王左右。故至今人家有桥路冲户者，立石刻‘泰山石敢当’字样于上，谓以敌煞也。陛下入梦壮士，即此入耳。”帝闻之，即封石敢当为‘三界荡魔伏鬼将军’，敕史霸就雷州祭之。帝回忆梦中情景，犹惴惴不已，遂不欲行巡，驾回武都。</p><p>　　不数日，枢密正使永安王岳燕超薨，帝幸其家，亲往吊唁，诏命集贤直学士李仁恭，为办丧事。越日，又诏文武俱往送葬。</p><p>　　谥曰“忠武”。帝悲悼过甚。八月癸酉，帝不豫，免朝贺，宣范国昌、种世龙、司马肃、关普灵等四人入宫，受遗诏辅政。</p><p>　　丁丑，遂殂于麟德殿，群臣辅太子璁即位，是为昭宗。冢宰范国昌，权处分军国重事。帝在谅陰中，哀毁如礼。孟太皇后叹曰：“此令狐少傅辅导之功也。”葬显宗于寿陵，尊孟后为太上皇后，帝始亲政，以明年为隆熙元年，王妃为皇后。尊范国昌为太保，班宰相上，种世龙为左相，司马肃为右相，狄定国为枢密正使，关普灵为枢密副使。六节度暨各将帅俱入朝贺。</p><p>　　帝又降诏，于六镇之内设四大营，以都部署领之，四时练兵，以备不虞。江右设神武营，以拓跋琳领之，屯大庾岭；湖广设天策营，以陈同领之，屯茶陵州；广右设神策营，以庹靖领之，屯昆仑关；广南设靖海营，以李继业领之，屯湖阳关。六镇之内，又连营若蜂屯蚁聚，坚不可犯。各镇俱拜命而去。帝一日又下诏曰：朕以薄德，谬承大统，但置鼓悬-，圣主每乐闻其过，而师箴瞍赋，英辟不欲掩其非。朕居青宫，常勤乙夜，深羡鲁直之忠，不嫌汲黯之戆，咨尔内外大臣，百职庶司，属在言路。</p><p>　　因时时鸣凤朝阳，未入谏垣，亦在在批鳞殿陛，负气敢言，乃褒铁面，闻风弹事，亦重豸冠。能面折而廷诤，重有造于我国家也。如模棱而阿附，岂所望於尔文武哉？直言上闻，毋负朕意。钦此。</p><p>　　一时言路大一开，台谏诸臣争相上疏论事，一一优诏答之。</p><p>　　右相司马肃谏曰：“为人君者，能言不如能行。臣窃见台谏诸臣所奏，皆切中时弊。陛下若不见之施行，徒加敕奖誉。是陛下有纳谏之名，无纳谏之实，乃好名之心盛也。为人君者而徒好虚名，则粉饰太平，将何以传后世？臣恐阿谀取容者，不旋踵而至矣！”帝闻言恍然大悟曰：“朕不吝改过，立见施行。”即将诸臣所上，如：开经筵，厚风俗，培国脉，兴学校，隆教化，敦农桑，慎铨选，别去取各款，发至政府，一一颁行。</p><p>　　冬十一月，祀昊天上帝于南郊，有星于於东井，又孛于南方，时帝建慈宁宫未就，礼部尚书葛天民，上疏进谏，其略曰：臣闻采椽卑宫，唐虞大禹之所以重皇风也。瑶台琼室，夏癸商辛之所以犯吴天也。今官室崇侈，民力凋敞，天示恒象，妖彗炳灼，斯乃慈父恳切之训。当崇孝子只肃之礼，不宜有忽，以滋天怒。</p><p>　　帝览疏殊不怿。太保范国昌贺曰：“臣闻君明则臣直。有陛下纳谏之君，始有天民敢谏之臣。臣等殊不及天民也。”帝意乃释。</p><p>　　时汀州府太守辛次公上疏，请旌孝子赖禄孙一摺：“按至元初，漳州陈机察作乱，扰至汀州。禄孙负其母，并拿妻子，入山避寇。寇至，人皆散走，禄孙独守其母不去，寇出利刃，将杀其母，禄孙以身蔽母，泣曰；‘宁杀我，毋伤吾母。母衰矣，乞怜之。’时母病渴甚，山中觅水不得，禄孙乃含唾-之。</p><p>　　寇皆惊骇，莫不叹服。敕众不得妄杀孝子，反取水与之。又禄孙妻有殊色，寇中有欲掠其妻去者，众寇责之曰：‘奈何辱孝子妇？誓将杀汝’，挟其人去，送其妇归之。乱离中逃窜，能敦至性，孝行可嘉，有关风化，不可不以上闻。”帝甚悦，诏下礼部特赐旌表。                                                  </p><div class="mbppagebreak"></div></body></html>