<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第八十六回 吴草庐不序藏经</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第八十六回 吴草庐不序藏经</span></h2><p>　　第八十六回吴草庐不序藏经</p><p>　　元武宗即位，以母弟爱育黎拔力八达为皇太子，哈刺哈孙仍为右丞相，答刺海为左丞相。因承成宗遗诏，凡嗣位者，俱宜崇祀孔子，武宗即于是年七月，加封孔子为大成至圣文宣王，命翰林承旨阎复草诏曰：盖闻先孔子而圣者，非孔子无以明，后孔子而圣者，非孔子无以法。所谓祖述尧舜，宪章文武，仪范百王，师表万世者也。朕篡承丕绪，敬仰休风，循治古之良规，举追封之盛典。</p><p>　　加封大成至圣文宣王，遣使阙里，祀以太牢，于戏。父子之亲，君臣之义，永惟圣教之尊。天地之大，日月之明，奚罄名言之妙，尚资圣化。祚我皇元。</p><p>　　时有太子右谕德萧（爽斗）等皆窃叹曰：“大元尊崇圣教，朝野可望治矣。”至大元年，又下诏禁白莲社，毁其祠宇，以其人隶民籍。帝复优礼大臣，敦崇儒生，席富有之业，慨然有励精图治之意，究之-乱诸母，仍然冒顿遗风。官制虽汰，多循达鲁之名，章服虽颁，杂用-韦之饰。宦者李邦宁，乃用为江浙平章；西僧教瓦斑，用为翰林学士承旨，颠倒错乱，莫此为甚。帝在位五年而殂，皇太子爱育黎拔力八达即位，是为仁宗，乃定大成至圣文宣王春秋二丁，释奠俱用太牢，复科举，——策进士于廷，及第出身有差，从翰林李孟之奏也。李邦宁至是，宠遇日隆，帝竟遣邦宁行释奠于孔子，邦宁受命，方入庙中，行礼就位。忽大风起殿上，两庑灯尽灭，灯台底铁蹲人地尺许，邦宁悚息伏地，不敢仰视，诸执事伏地良久，不能成礼而退。</p><p>　　邦宁恼悔累日，帝亦悔之。帝即下诏制，自今宦者勿得授文阶，改皇庆为延。及延-三年，复加宦者续元晖为昭文馆大学士，帝盖中心无主，每相矛盾，然聪明恭俭，通达儒术，可为元守文之主，在位十年而殂，太子硕德八刺即位，是为英宗。以至治元年，元夕张灯，极其华美，帝御楼门而观，民皆争呼万岁，帝又酷信浮屠，崇奉西僧，敕建西山佛寺甚亟。又下诏于各郡寺观，宏开道场，广建法会，作功德以资冥福，兴荐拔以赈先灵，讽经礼忏，宣科演教，州郡靡不翕然从风。帝遂敕写金字藏经，诏翰林直学士吴澄为序，吴澄抗表奏曰：陛下敕写金字藏经，为生民祈福，此尧舜禹汤为心，诚盛举也。若用以追荐，则臣所未谕。盖福田利益，虽人所乐闻，而轮回之说，不过谓为善者死，则上通高明，其极品与日月齐光；为恶者死，则下沦污秽，其极卑与沙虫同类。浮屠子遂创为荐拔之说，以惑世人。今列圣之神，上同日月，何庸荐拔？</p><p>　　且自国初以来，凡写经追荐，不知凡几，若耒效，是无佛法矣；若已效，是诬其祖也。撰为文辞，万不可以示后世，臣无任恳切之至。</p><p>　　帝再三敕之，吴澄坚不奉诏，即日移病而归，至文宗至顺二年卒。澄字幼清，号草庐先生，临川人也。潜心好学，笃志力行，著书立言，翊翼圣教，谢疾归时，从学者数百人，所著有《易春秋礼记纂言》，及校定《皇极经世书》、《大戴礼》等书，卒赠临川郡公，谥“文正”。                                                  </p><div class="mbppagebreak"></div></body></html>