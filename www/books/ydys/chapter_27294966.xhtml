<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-CN">
<head>
<title>第六十二回 众夷国入贡武都</title>
<link href="stylesheet.css" type="text/css" rel="stylesheet"/><style type="text/css">
@page { margin-bottom: 5.000000pt; margin-top: 5.000000pt; }</style>
</head>
<body>
<h2><span style="border-bottom:1px solid">第六十二回 众夷国入贡武都</span></h2><p>　　第六十二回众夷国入贡武都</p><p>　　元成宗一日设朝，有福建平章高兴，建宁路御史中丞忽都鲁儿二臣飞章上奏。以宋帝建都邵武，有并吞全闽之意，又立镇建阃，措画甚大，不可不先事预防。京湖安抚使勃罗帖木儿亦奏全楚陷没，仅余荆郢。观宋人举动，有席卷京湖之志，臣等外镇阃帅，并无其敌。乞陛下早作良图。</p><p>　　成宗览奏，忧形于色。平章梁德-、张九思进曰：“自古两国相敌，非战则和。陛下欲休兵养民，何不竟遣使与宋人划江为界，各保境土，免致涂炭生灵，岂不美乎？且臣观内外将师，并无知兵，若老太傅伯颜，都元帅张宏范者，丧师辱国，非止一次矣！所谓扬汤止沸，不如去薪也。”成宗方欲从之，有翰林承旨留梦炎急奏曰：“不可，不可，大元中外一统，胡越一家，岂无怀抱孙吴，可以戡乱定功其人者？若与之和，是借寇兵而赍盗粮也。陛下若命将伐宋，老臣虽迈，当为行军司马，作露布以告厥成功。”张九思笑曰：“承旨有意征宋，能保其必胜乎？”留梦炎曰：“仗陛下天威，将帅得入。老臣虽儒士，亦请试铅刀一割。”帝曰：“留卿之言甚壮！”张九思遂不敢复言。帝即诏以建宁路总管武康侯赫连-，率闽中兵征之。梦炎即预参帏幄，拜行军司马。更诏广右行省参政蒯毅夫，檄调各处将士，进兵太平，两路夹攻，宋人疲于奔命矣。留梦炎赍诏，遂赴闽中而去。</p><p>　　时大宋重康二年春，有海外夷王，遣使入贡，不期而来武都者，凡十有八国。各献方物，杂陈百戏。而贡物最为珍异者，首推日本。日本国王坦呢特布，因蒙古丧师而退，感帝德弗衰。</p><p>　　因闻大宋御极，乃命国相纥搭、大将叱咤，一文一武，奉表宋朝；以一玛瑙瓮，满贮甘露。又曼陀罗华五瓶。曼陀罗华者，日本王子，七岁，即讲圣鬟经，天为雨花，瓶皆用文贝嵌就。</p><p>　　又吠琉璃一方。吠琉璃者，宝青色，至坚，一切宝皆不可破，亦非火焰所能-，惟鬼神有道力者，乃能破之。此宝出须弥山，非日本土产，此物乃番舶过海所得者也。至日本所辖五畿、七道、三岛所产异物，如芝草、紫玉、仙树浆、棋子等类，无不毕献。次则真腊，献七宝床，鸡骇犀，琼浆石，即石玛瑙也。</p><p>　　再次则暹罗献元精玉，黄蛇珠。又次则占城献女珊瑚一树。安南献仙艾花，此花以仲春日开，雨后花落水面，群鱼吞之，多化为龙；外此若三佛齐献神鹿一只，高三尺，前黑后白，毛短，蹄三-；满刺加献蕉心箪；爪哇献五色鸟；琉球献辟寒金；忽鲁谟斯献草上飞。草上飞者，奇兽，大如猫，身玳瑁斑，百兽见之，皆惊伏。和兰献神统，统长二丈有余，发之可洞石城，震数十里。苏门答刺献如意珠，此珠出摩竭大鱼脑中，鱼身长二十八万里，珠一名金刚坚，得此珠毒不能害，火不能。余更有佛郎机、合猫里、婆罗、苏吉丹、交栏山诸国，皆有异宝入贡，不可殚述。</p><p>　　各国既入武都，自有接待外夷各官，馆驿只候。文武预先奏知，帝乃于中和节，御奉天殿，大设朝会。十八国使臣，一齐山呼九拜，舞蹈朝见，各国王表奉正朔，各献方物。日本一表，尤极深感戴之意。帝一一慰劳，受其礼物。二使臣，一文一武，俯伏丹墀。帝视之，已头半白黑矣。帝劳之曰：“朕前在上国，过蒙推许，别后未几，二卿已两鬓含霜，回忆奉圣寺，扶桑岛诸事，依依如昨，劳卿远涉，惠顾中土，国王无恙耶，二卿亦无恙耶？”叱咤、纥搭齐奏曰：“日本蒙天皇宠临，为海邦大振国威，敝主所辖五畿、七道、三岛及附庸百国，罔不臣服，皆昔年天皇威德之所赐也！海不扬波，知圣人在位久矣，薄具土产，略表寸心，烟波余生，致劳天皇宠问，图报无地矣！”帝一时感旧，不禁怆然良久。于暹罗、占城、真腊诸国，无不问候备至。各国使臣，俱极感激，叩谢而出。次日帝于宜政殿，设宜春宴。十一国使臣俱齐，百戏杂陈，殿左右太常乐部，亦皆凤吹弯讴，-弦雁柱，龙笛象管，蝶拍莺簧，迭奏太和、舒和、昭和、休和诸乐，一时真是天上人间，千载一时。帝又命学士樊东楼、郑梦兰、令狐韬等，作王会图诗，以纪一时之胜。文学诸臣，若司马肃、皇甫-、白映雪等辈，和者又数十人，可谓君臣同乐，中外一家。</p><p>　　酒已半酣，各国使臣奏曰：“外臣不解文字，请各陈风土，以佐觞政可乎？”文武皆曰：“甚善！齐倾耳听之。”有占城使首言其国，昼夜分十更，用鼓打记，非子不起，非午不睡。</p><p>　　见月则饮酒歌舞为乐，十人五人围坐，以竹杆插入糟瓮中，轮次吹之。至国王则每采生人胆人酒，与众人同饮，以为通身都是胆也。真腊使者曰：“吾国风土，与上邦不同，贸易皆用妇人：如中国针、梳、磁、漆等物最贵，婚娶则燃灯不息，女十岁即嫁；至国王则三日视朝，坐七宝床，列玉猿、孔雀、犀象，名百塔洲；以桑香佛含为撰，盛以金银盘盂。谚所云：“富贵真腊也。”琉球使者曰：“吾国有欢会门，以金葫芦团扇为仪卫。美姬含米造酒，名曰米奇。官皆金簪。子弟入国子监读书，归为长史。至归人则以罗纹白布为帽，杂毛为衣，螺为饰，其声如城，以墨黥手为花鸟之形。有奉神殿，神以妇人为尸，名女君。三四百人，各戴草圈，携树枝，乘骑入王宫游戏。一唱——百和，音甚哀惨。”爪哇使者曰：“吾国旧传乃鬼母与罔象合，生子百余，尝食人。忽一日雷震石裂，中坐一人。众异之，遂为国王，领兵驱灭。一村男女凶恶，有异僧取水-之，化为弥猴，独一老妪不化。随老猴为侣，称猴王猴夫人。生子一岁，则置刀一把，名不刺头。每十月为春首，有竹枪会，夫妇并坐塔车，至会所。各执竹枪，妻执三尺木棍立其中，以鼓为号，二男交锋三合，二妻以棍隔之曰：‘那刺那刺！’即退散，若杀死。王令胜者，与死者家金钱一个，死者之妻，即随胜者男子而去。”文武听毕，无不大笑。暹罗使者亦笑曰：“吾国土俗，又与上邦不同，大小事悉决于妇，其夫听命而已；习水战，大将用圣铁裹身，刀矢不能入。圣铁者人脑骨也；人死，将尸放海边，令鸟食之，余骨弃海中，谓之鸟葬。”三佛齐使者曰：“吾国水多地少，民置木筏，盖屋而居，覆以柳叶，田土甚肥，故谚云，一年种谷，三年生金，吾国之谓也。”苏吉丹使者曰：“吾王以五色布缠首，跣足乘车，从者五百余人，各执枪剑，如虎、鹿、牛、羊状，吾国东至海水，势渐低，女人国在焉，逾东则尾间所泄，非复人世矣。”忽鲁谟斯使者曰：“吾国有五色土，红如银珠，白如石灰。又有青绿鸦姑，以银铸钱，名底那儿，斗羊，角湾向前，上带小铁牌，行动有声，人养在家，赌钱为戏。产花福禄狮子，驼鸡如鹤，长三四尺，脚二趾，毛如驼，行亦如之。”佛郎机使者曰：“吾国有蜈蚣船者，底尖面平，长十丈，阔三尺，旁驾橹四十，每舟容三百人，虽无风可疾走。俗最信佛，每六日拜礼，手持红杖而行；婚姻诣佛前相配，以僧为证，谓之交印。”当下一十八国，各陈土风，一时听者，无不哄堂，有日本使臣纥塔，推箸而起曰：“蒙天皇宠宴，海邦下臣，皆饮和食德足矣。</p><p>　　各国使者，俱起叩首谢恩。帝始命彻宴，令文武送出。各国使臣，在武都留连旬日，一一辞别。俱回以礼物，厚其赏赐，优诏答之。使臣皆有重赆。而纥搭、叱咤，尤赏赉甚厚。及占城暹罗、真腊诸使，亦另有加等，无不大喜过望，归海上而去。                                                  </p><div class="mbppagebreak"></div></body></html>